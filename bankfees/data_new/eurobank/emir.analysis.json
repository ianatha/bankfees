{
  "retrieved_from": "https://www.eurobank.gr/-/media/eurobank/footer/pdf/emir.pdf",
  "retrieved_at": "2025-06-14T19:14:45.585117Z",
  "relative_file_path": "data_new/eurobank/emir.pdf",
  "content_hash": "c1c93161d82588cab2e15f2e39384362",
  "category": "Disclosure",
  "document_title": "ΔΗΜΟΣΙΟΠΟΙΗΣΗ ΕΠΙΠΕΔΩΝ ΠΡΟΣΤΑΣΙΑΣ & ΔΙΑΧΩΡΙΣΜΟΥ (ΑΡΘΡ. 39 § 7 ΚΑΝΟΝΙΣΜΟΥ (ΕΕ) 648/2012 (EMIR))",
  "pages_text": [
    "1\n Δ\nΗΜΟΣΙΟΠΟΙΗΣΗ  ΕΠΙΠΕΔΩΝ  ΠΡΟΣΤΑΣΙΑΣ  & ΔΙΑΧΩΡΙΣΜΟΥ  \n(ΑΡΘΡ . 39 § 7 ΚΑΝΟΝΙΣΜΟΥ  (ΕΕ) 648/2012 (EMIR) ) \nI\n.Προοίμιο\n1.Σύμφωνα  με το άρθρο  39 παρ. 7 του Κανονισμού  (ΕΕ) 648/2012 (European Market\nInfrastructure – EMIR), ο οποίος τέθηκε  εν ισχύ από 16η Αυγούστου  2012, και με\nβάση  τα ειδικότερα  προβλεπόμενα  στον  Κανονισμό  λειτουργίας Συστήματος\n«Κανονισμός  Εκκαθάρισης Συναλλαγών  επί Κινητών  Αξιών  σε Λογιστική  Μορφή »\nκαι στον  Κανονισμό  λειτουργίας Συστήματος « Κανονισμός  Εκκαθάρισης\nΣυναλλαγών  επί Παραγώγων » (εφεξής οι «Κανονισμοί »), όπως έχουν  υιοθετηθεί\nαπό το Διοικητικό Συμβούλιο της ΕΤ.ΕΚ κατά  την από 28.07.2014 συνεδρίασή  του\nκαι έχουν  εγκριθεί  από την Επιτροπή  Κεφαλαιαγοράς δυνάμει  της υπ’ αριθμ .\n1/704/22/01/2015 απόφασης του Διοικητικού  της Συμβουλίου  της και\nτροποποιηθέντες ισχύουν  σε σχέση  με τα Συστήματα  Κεντρικού\nΑντισυμβαλλόμενου  της ΕΤ.ΕΚ για την εκκαθάριση  αξιών  και την εκκαθάριση\nπαραγώγων   αντίστοιχα  (εφεξής, από κοινού , τα «Συστήματα »), η Eurobank\nErgasias Α.Ε. ως Εκκαθαριστικό  Μέλος του Χρηματιστηρίου  Αθηνών  στην  Αγορά\nΠαραγώγων  και στην  Αγορά  Κινητών  Αξιών , έχει την υποχρέωση  βάση  EMIR να\nδημοσιοποιεί  τα επίπεδα  προστασίας και το κόστος που συνδέεται  με τα διάφορα\nεπίπεδα  διαχωρισμού  που εφαρμόζει  στην  εκκαθάριση .\n2.Οι όροι που σχετίζονται  με το διαχωρισμό  είναι  οι παρακάτω  και εφαρμόζονται  ανά\nΣύστημα  της ΕΤ .ΕΚ. αυτοτελώς με  βάση  τα προβλεπόμενα  στους Κανονισμούς .\n3.Οι όροι που αναφέρονται  στην  παρούσα  δημοσιοποίηση  έχουν  την ίδια έννοια  με\nτους όρους που ορίζονται  στους Κανονισμούς  εκτός εάν στην  παρούσα  ορίζεται\nάλλως ρητά .\nII.Λογαριασμοί  Εκκαθάρισης\n4.Η εκκαθάριση  διενεργείται  από την  ΕΤ.ΕΚ. μέσω  των Λογαριασμών  Εκκαθάρισης.\n5.Οι Λογαριασμοί  Εκκαθάρισης ανοίγονται  από την ΕΤ.ΕΚ. μετά  από αίτηση\nΕκκαθαριστικού  Μέλους  εφόσον  παρασχεθούν  τα απαιτούμενα  από αυτή  στοιχεία\nσύμφωνα  με τα προβλεπόμενα  στους Κανονισμούς .\n6.Για τις ανάγκες συμμόρφωσης  προς το άρθρο 39 παρ. 7 του Κανονισμού  (ΕΕ)\n648/2012, κάθε  Εκκαθαριστικό Μέλος διατηρεί  κατά  περίπτωση  τους παρακάτω\nΛογαριασμούς Εκκαθάρισης:\n6.1 Λογαριασμός  Εκκαθάρισης  Ιδίου : \nΠρόκειται  για τον λογαριασμό που διατηρεί  το Εκκαθαριστικό Μέλος επ’ \nονόματί  του στο Σύστημα  για την εκκαθάριση  των ίδιων  συναλλαγών  του \nσύμφωνα  με τους όρους  των Κανονισμών . Ο Λογαριασμός Εκκαθάρισης \nΙδίου  τηρείται  σύμφωνα  με το άρθρο  39 του Κανονισμού  (ΕΕ) 648/2012 ως \nδιαχωρισμός  των περιουσιακών  στοιχείων  και θέσεων  που τηρεί  το \nΕκκαθαριστικό Μέλος επ ’ ονόματί  του και για ίδιο λογαριασμό.    ΤΡΑΠΕΖΑ EUROBANK Α.Ε.\nΌθωνος 8, 105 57 Αθήνα\nΑρ.Γ.Ε.ΜΗ. 154558160000 eurobank.gr",
    "2\n 6.2 Λογαριασμός  Εκκαθάρισης  Άμεσης  Πελατείας : \nΠρόκειται  για τον λογαριασμό που διατηρεί  το Εκκαθαριστικό Μέλος στο \nΣύστημα  για απευθείας πελάτες  του για την εκκαθάριση  των συναλλαγών  αυτών  \nτων πελατών  σύμφωνα  με τους όρους των Κανονισμών . Ο Λογαριασμός \nΕκκαθάρισης Άμεσης Πελατείας τηρείται  σύμφωνα  με την παράγραφο  2 του \nάρθρου  39 του Κανονισμού  (ΕΕ) 648/2012 ως συλλογικός διαχωρισμός  των \nπεριουσιακών  στοιχείων  και θέσεων  πελατών  του Εκκαθαριστικού  Μέλους από \nτα περιουσιακά  στοιχεία  και θέσεις του ίδιου  του Εκκαθαριστικού  Μέλους \n(omnibus client segregation).  \n6.3       Λογαριασμός  Εκκαθάρισης  Έμμεσης  Πελατείας :  \nΠρόκειται  για τον λογαριασμό που διατηρεί  το Εκκαθαριστικό Μέλος στο \nΣύστημα  για την εκκαθάριση  των συναλλαγών  πελατών  των Πελατών  του \n(έμμεσοι  πελάτες ) όπου  Πελάτες είναι  επιχειρήσεις επενδύσεων  ή πιστωτικά  \nιδρύματα , σύμφωνα  με τον κατ’ εξουσιοδότηση  Κανονισμό  (ΕΕ) 2017/2154.  \nΟ Λογαριασμός Εκκαθάρισης Έμμεσης Πελατείας τηρείται  σύμφωνα  με την \nπαράγραφο 2 του άρθρου  39 του Κανονισμού  (ΕΕ) 648/2012 και τα ειδικότερα  \nπροβλεπόμενα  στον  κατ’ Εξουσιοδότηση  Κανονισμό  (ΕΕ) 2017/2154 ως \nσυλλογικός διαχωρισμός  των περιουσιακών  στοιχείων  και θέσεων  πελατών  των \nΠελατών  του Εκκαθαριστικού  Μέλους (omnibus indirect client segregation).  \n6\n.4 Λογαριασμός  Εκκαθάρισης  Πελάτη : \nΠρόκειται  για τον λογαριασμό που διατηρεί  Εκκαθαριστικό Μέλος επ’ ονόματι  \nΠελάτη  του στο Σύστημα  για την εκκαθάριση  των συναλλαγών  του εν λόγω  \nΠελάτη  σύμφωνα  με τους όρους των Κανονισμών . Ο Λογαριασμός Εκκαθάρισης \nΠελάτη   τηρείται  σύμφωνα  με την παράγραφο 3 του άρθρου  39 του Κανονισμού  \n(ΕΕ) 648/2012 ως διαχωρισμός  των περιουσιακών  στοιχείων  και θέσεων  ανά \nπελάτη  (individual client segregation).  \n7.Η ΕΤ.ΕΚ. διενεργεί  την εκκαθάριση  ανά Λογαριασμό Εκκαθάρισης.\n8.Ο κ ίνδυνος  και οι υποχρεώσεις παροχής ασφάλειας σε ικανοποίηση  των\nαπαιτήσεων  Περιθωρίου  ασφάλισης της ΕΤ.ΕΚ., περιλαμβανομένων  και των όρων\nπαροχής πιστωτικών  ορίων , υπολογίζονται  ανά Λογαριασμό Εκκαθάρισης.\n9.Οι πάσης φύσεως  ασφάλειες που παρέχονται  σε σχέση  με Λογαριασμό Εκκαθάρισης\nτηρούνται  διαχωρισμένες  με βάση  τα αρχεία  της ΕΤ.ΕΚ. και χρησιμοποιούνται\nαποκλειστικώς και μόνο  για την ικανοποίηση  των απαιτήσεων  που αφορούν  στο\nσχετικό Λογαριασμό Εκκαθάρισης. Κατ’ εξαίρεση , μπορεί  κατά  τους όρους των\nΚανονισμών  να χρησιμοποιηθεί  από την ΕΤ.ΕΚ. ασφάλεια  του Λογαριασμού\nΕκκαθάρισης Ιδίου  του Εκκαθαριστικού  Μέλους προς κάλυψη  ζημίας προερχόμενης\nαπό Λογαριασμό Εκκαθάρισης Άμεσης Πελατείας,  Λογαριασμό Εκκαθάρισης\nΈμμεσης Πελατείας ή Λογαριασμό Εκκαθάρισης Πελάτη  του, εφόσον  είναι\nπλεονάζουσα  σε σχέση  με τις απαιτήσεις της ΕΤ.ΕΚ. που αφορούν  στο Λογαριασμό\nΕκκαθάρισης Ιδίου .\n10.Με την επιφύλαξη  της πιο πάνω  υπό 9 περίπτωσης, τυχόν  προκύψασα  ζημία  από\nυπερημερία  σε σχέση  με Λογαριασμό Εκκαθάρισης βαρύνει  αποκλειστικώς και\nμόνο  το σχετικό Λογαριασμό Εκκαθάρισης και τις παρασχεθείσες ως προς αυτόν\nασφάλειες. Ως εκ  τούτου  οι λοιποί  Λογαριασμοί  Εκκαθάρισης του  ΕκκαθαριστικούΤΡΑΠΕΖΑ EUROBANK Α.Ε.",
    "3\n Μ\nέλους, περιλαμβανομένων  και των παρασχεθεισών  ως προς αυτούς ασφαλειών , \nδεν θίγονται  από την  υπερημερία  και τη σχετική  ζημία .   \nIII.Όροι  κάλυψης  ζημίας\n11.Σύμφωνα  με το διαχωρισμό  και τα επίπεδα  προστασίας ανά Λογαριασμό\nΕκκαθάρισης κατά  τους όρους που περιγράφονται  ανωτέρω  υπό II, η κάλυψη  ζημίας\nανά Λογαριασμό Εκκαθάρισης σε περίπτωση  υπερημερίας του Εκκαθαριστικού\nΜέλους, διενεργείται  από την ΕΤ.ΕΚ. με βάση  τους όρους των Κανονισμών  ως\nακολούθως:\n11.1 Η ζημία  που προκύπτει  σε σχέση  με τον υπερήμερο Λογαριασμό Εκκαθάρισης\nκαλύπτεται  από τις ασφάλειες που έχουν  παρασχεθεί  υπέρ  ΕΤ.ΕΚ. για τον \nσχετικό Λογαριασμό Εκκαθάρισης.   \n11.2 Εάν η υπερημερία  αφορά  Λογαριασμό Εκκαθάρισης Άμεσης Πελατείας, \nΛογαριασμό Εκκαθάρισης Έμμεσης Πελατείας  ή Λογαριασμό Εκκαθάρισης  \nΠελάτη  και οι ασφάλειες του σχετικού  Λογαριασμού  Εκκαθάρισης δεν \nεπαρκούν  για την κάλυψη  της ζημίας με βάση  τα αναφερόμενα  υπό 11.1, η \nΕΤ.ΕΚ προς κάλυψη  του εναπομείναντος μέρους της ζημίας, χρησιμοποιεί  τις \nτυχόν  πλεονάζουσες ασφάλειες του Λογαριασμού  Εκκαθάρισης  Ιδίου  του \nΕκκαθαριστικού  Μέλους, όπως αυτές προκύπτουν  μετά  την κάλυψη  της ζημίας \nπου απορρέει  από το σχετικό Λογαριασμό Εκκαθάρισης Ιδίου .    \n11.3 Εάν οι ασφάλειες παραπάνω  υπό 11.1 και 11.2 δεν επαρκούν , η ΕΤ.ΕΚ. προς  \nκάλυψη  του εναπομείναντος μέρους ζημίας, χρησιμοποιεί  τη μερίδα  του \nυπερήμερου  Εκκαθαριστικού  Μέλους στο Κεφάλαιο Εκκαθάρισης που \nδιαχειρίζεται  η ΕΤ.ΕΚ..  \n11.4 Εάν η εισφορά  υπό 11.3 δεν επαρκεί , η ΕΤ.ΕΚ. προς κάλυψη  του \nεναπομείναντος μέρους ζημίας, χρησιμοποιεί  τους Ειδικούς Ίδιους  Πόρους της \n(skin in the game).  \n11.5 Εάν και οι Ειδικοί  Ίδιοι  Πόροι  δεν επαρκούν , το εναπομείναν  μέρος της ζημίας  \nκαλύπτεται  από τις λοιπές μερίδες στο Κεφάλαιο Εκκαθάρισης κατά  τρόπο  \nσύμμετρο  (pro-rata), με βάση  το ποσοστό συμμετοχής τους στο Κεφάλαιο  \nΕκκαθάρισης πριν την ενεργοποίησή  του για την κάλυψη  της συγκεκριμένης \nζημίας.  \n11.6 Τυχόν  επιπλέον  εναπομείναν  μέρος της ζημίας, καλύπτεται  από τους λοιπούς \nχρηματοοικονομικούς πόρους της ΕΤ.ΕΚ. που διαθέτει  σε συμμόρφωση  με τις \nαπαιτήσεις του  Κανονισμού  (ΕΕ) 648/2012.  \nIV.Ειδικές  ρυθμίσεις  για τα επίπεδα  διαχωρισμού\n12.Ο Λογαριασμός Εκκαθάρισης Ιδίου  του Εκκαθαριστικού  Μέλους\nπεριλαμβανομένων  και των παρασχεθεισών  σε σχέση  με αυτόν  ασφαλειών , δύναται\nνα θιγεί  από υπερημερία  σχετιζόμενη  με Λογαριασμό Εκκαθάρισης Πελατείας ή\nΛογαριασμό Εκκαθάρισης Πελάτη  κατά  περιγραφόμενα  παραπάνω  υπό ΙΙ  και ΙΙΙ.\n13.Ένας Λογαριασμός Εκκαθάρισης Πελατείας,  είτε Άμεσης Πελατείας είτε Έμμεσης\nΠελατείας, περιλαμβανομένων  και των παρασχεθεισών  σε σχέση  με αυτόν\nασφαλειών , σε καμία  περίπτωση  δε θίγεται  από υπερημερία  και προκληθείσα  ζημία\nάλλου  Λογαριασμού  Εκκαθάρισης του Εκκαθαριστικού  Μέλους. Σε περίπτωση\nόμως ζημίας λόγω  υπερημερίας του  ιδίου  του Λογαριασμού  ΕκκαθάρισηςΤΡΑΠΕΖΑ EUROBANK Α.Ε.",
    "4\n Π\nελατείας, η σχετική  ζημία  δύναται , σε περίπτωση  αφερεγγυότητας  του \nΕκκαθαριστικού  Μέλους, να βαρύνει  όλους  τους πελάτες  του σχετικού  \nΛογαριασμού  Εκκαθάρισης Πελατείας, ιδίως  λόγω  του συμψηφισμού  των θέσεων  \nτων πελατών  σε επίπεδο Λογαριασμού  Εκκαθάρισης Πελατείας, ως και των \nαπαιτήσεων  Περιθωρίου  ασφάλισης και των παρεχόμενων  ασφαλειών  που \nυπολογίζονται  βάσει  του συμψηφισμού  αυτού , αλλά  και του δικαιώματος της \nΕΤ.ΕΚ. για συνολικό κλείσιμο των θέσεων  και χρήση  της ασφάλειας προς κάλυψη  \nτης συμψηφισμένης  ζημίας συνεπεία  του κλεισίματος.    \n14.Ένας Λογαριασμός Εκκαθάρισης Πελάτη , περιλαμβανομένων  και των\nπαρασχεθεισών  σε σχέση  με αυτόν  ασφαλειών , σε καμία  περίπτωση  δε θίγεται  από\nυπερημερία  και προκληθείσα  ζημία  άλλου  Λογαριασμού  Εκκαθάρισης του\nΕκκαθαριστικού  Μέλους.\n15.Ως προς το χρηματικό διακανονισμό , που διενεργεί  η ΕΤ.ΕΚ. σε σχέση  με τις\nσυναλλαγές που εκκαθαρίζει , εφαρμόζονται  διαδικασίες συμψηφισμού  ανά\nΕκκαθαριστικό Μέλος  ως προς το σύνολο των χρηματικών  δικαιωμάτων  και\nυποχρεώσεων  που προκύπτουν  από τους τηρούμενους από αυτό Λογαριασμούς\nΕκκαθάρισης. Συνεπώς, χωρεί  συμψηφισμός  των χρηματικών  απαιτήσεων  και\nυποχρεώσεων  μεταξύ  των Λογαριασμών  Εκκαθάρισης του Εκκαθαριστικού\nΜέλους, ανεξαρτήτως είδους αυτών .\nV.Ειδικές  ρυθμίσεις  για τις ασφάλειες\n16.Οι ασφάλειες παρέχονται  με τη μορφή  μετρητών , περιλαμβανομένων  και των ξένων\nνομισμάτων , και κινητών  αξιών  κατά  τους όρους των  Κανονισμών .\n17.Σε κάθε  περίπτωση  η παρεχόμενη  υπέρ  ΕΤ.ΕΚ. ασφάλεια , ανεξαρτήτως\nΛογαριασμού  Εκκαθάρισης για τον οποίο παρέχεται , έχει τη μορφή  νομίμου\nενεχύρου  κατά  το άρθρ .77 του Ν. 3606/2007  και του Ν.  3301/2004 περί\nεμπράγματης χρηματοοικονομικής ασφάλειας  με δικαίωμα  χρήσης της από την\nΕΤ.ΕΚ. σε εφαρμογή  της Οδηγίας 2002/47/ ΕΚ (Collateral Directive).\n18.Ειδικώς ως προς  την περίπτωση  των μετρητών  και ξένων  νομισμάτων  οι ασφάλειες\nτηρούνται  σε λογαριασμούς επ’ ονόματι  της ΕΤ.ΕΚ. ως ασφαλειολήπτη  στην\nΤράπεζα  της Ελλάδος και σε πιστωτικά  ιδρύματα  αντίστοιχα  με αυτήν  κατά  τους\nόρους των Κανονισμών . Η τήρηση  ασφαλειών  με τον τρόπο αυτό δε συνιστά\nχρηματοοικονομική  ασφάλεια  με μεταβίβαση  τίτλου , μολονότι  ο/οι σχετικός/- οι\nλογαριασμός/- οι τηρούνται  επ’ ονόματι  της ΕΤ.ΕΚ., καθώς διενεργείται  αμιγώς για\nτις ανάγκες συγκεντρωτικής τήρησης των διαθεσίμων  που απαρτίζουν  τις ασφάλειες\nπου παρέχονται  από τα Εκκαθαριστικά  Μέλη  και όχι για σκοπούς μεταβίβασης\nτίτλου  υπέρ  της ΕΤ .ΕΚ.\n19.Για τις ανάγκες εξυπηρέτησης  των Λογαριασμών  Εκκαθάρισης Πελατείας, είτε\nΆμεσης είτε  Έμμεσης Πελατείας, ισχύουν  ως προς την  παροχή  ασφαλειών  τα εξής:\n19.1 Η παροχή  ασφαλειών  με τη μορφή  κινητών  αξιών  στο Σύστημα  Άυλων  Τίτλων\n(Σ.Α.Τ.) του Κεντρικού  Αποθετηρίου  Αξιών  (Ν. 3756/2009, Κανονισμός  \nΛειτουργίας Σ.Α.Τ.) σε σχέση  με Λογαριασμό Εκκαθάρισης Πελατείας \nδιενεργείται  μέσω  Μερίδας ασφαλειών  πελατείας  στο Σ.Α.Τ. (άρθρ . 11α \nΚανονισμού  Λειτουργίας  Σ.Α.Τ.) και διέπεται  από  τους παρακάτω  βασικούς \nόρους:  ΤΡΑΠΕΖΑ EUROBANK Α.Ε.",
    "5\n 1\n9.1.1 Η ασφάλεια  αφορά  σε κινητές αξίες απευθείας πελατών  του \nΕκκαθαριστικού  Μέλους ή πελατών  των Πελατών  του που κατέχονται  \nαπό το Εκκαθαριστικό Μέλος επ’ ονόματί  του αλλά  για λογαριασμό \nτων σχετικών  πελατών .  \n19.1.2 Μέσω  της Μερίδας ασφαλειών  πελατείας  και του σχετικού  \nΛογαριασμού  Αξιών  συνιστάται  το προαναφερθέν  νόμιμο  ενέχυρο υπέρ  \nΕΤ.ΕΚ.  \n19.1.3 Ως προς τις σχετικώς τηρούμενες κατά  τα ανωτέρω  κινητές αξίες \nεφαρμόζεται  ο Ν. 4514/2018, ( άρθρ . 16 παρ. 12, 13) ο οποίος μετέφερε  \nστο ελληνικό δίκαιο την Οδηγία  2014/65/ΕΕ (MiFID ΙΙ), σύμφωνα  με \nτον οποίο απαγορεύεται  η κατάσχεση  ή δέσμευση  των σχετικών  αξιών  \nαπό δανειστές του Εκκαθαριστικού  Μέλους, με δεδομένο  ότι \nπραγματικοί  δικαιούχοι  των σχετικών  αξιών  είναι  οι απευθείας πελάτες  \nτου Εκκαθαριστικού  Μέλους ή οι πελάτες  Πελατών  του και όχι το ίδιο \nτο Εκκαθαριστικό Μέλος . Εξάλλου  δανειστές των απευθείας πελατών  \nτου ή πελατών  των Πελατών  του δε δύναται  να κατάσχουν  τις σχετικές \nκινητές αξίες καθαυτές, καθώς λόγω  της συγκεντρωτικής τήρησής τους \nδεν υφίσταται  διαχωρισμός  των επιμέρους αξιών  ανά πελάτη .  \n19.2  Αντίστοιχα  ισχύουν  και ως προς τις χρηματικές και σε ξένα νομίσματα  \nασφάλειες που τηρούνται  συγκεντρωτικά  από την ΕΤ.ΕΚ. στην  Τράπεζα  της \nΕλλάδος και σε πιστωτικά  ιδρύματα  σε σχέση  με Λογαριασμούς Εκκαθάρισης \nΠελατείας, σε  εφαρμογή  των διατάξεων  του παραπάνω  Νόμου .  \n20.Στην  περίπτωση  ασφάλειας Λογαριασμού  Εκκαθάρισης Πελατείας σύμφωνα  με τις\nπεριπτώσεις υπό 18 και 19 παραπάνω , ως ασφαλειοδότης νοείται  έναντι  της ΕΤ.ΕΚ.\nτο Εκκαθαριστικό Μέλος. Στην  περίπτωση  πάντως Λογαριασμού  Εκκαθάρισης\nΆμεσης Πελατείας ή Λογαριασμού  Εκκαθάρισης Έμμεσης Πελατείας του\nΣυστήματος Κεντρικού  Αντισυμβαλλομένου  της ΕΤ.ΕΚ. για την εκκαθάριση\nπαραγώγων  που λειτουργεί  ως Λογαριασμός Εκκαθάρισης Πελατείας χωρίς\nσυμψηφισμό , οι ασφάλειες υπολογίζονται  από την  ΕΤ.ΕΚ. σε ακαθάριστη  βάση , ανά\nΛογαριασμό Θέσης, όπως τηρείται  ανά απευθείας πελάτη  του Εκκαθαριστικού\nΜέλους ή πελάτη  Πελάτη  κατά  τα υπό VII οριζόμενα , και τηρούνται  από αυτή\nσυγκεντρωτικά  ως προς το σύνολο των Λογαριασμών  Θέσης που αντιστοιχούν  στο\nσχετικό Λογαριασμό Εκκαθάρισης Πελατείας.\n21.Στην  περίπτωση  ασφάλειας Πελάτη  παρεχόμενης σε σχέση  με Λογαριασμό\nΕκκαθάρισης Πελάτη , ως ασφαλειοδότης έναντι  της ΕΤ.ΕΚ. θεωρείται  ο Πελάτης.\nVI.Λογαριασμοί  Θέσης\n22.Επιπλέον  των Λογαριασμών  Εκκαθάρισης τηρούνται  στο Σύστημα  Λογαριασμοί\nΘέσης.\n23.Κάθε  Λογαριασμός Θέσης συνδέεται  μονοσήμαντα  με Λογαριασμό Εκκαθάρισης.\n24.Οι Λογαριασμοί  Θέσης  ενός Λογαριασμού  Εκκαθάρισης Πελατείας τηρούνται  ανά\nαπευθείας πελάτη  του Εκκαθαριστικού  Μέλους  ή ανά πελάτη  Πελάτη  του, ανάλογα\nμε το αν πρόκειται  για Λογαριασμό Εκκαθάρισης Άμεσης Πελατείας ή Λογαριασμό\nΕκκαθάρισης Έμμεσης Πελατείας αντίστοιχα , σύμφωνα  με τα ειδικότερα\nπροβλεπόμενα  στον  Κανονισμό  Εκκαθάρισης Συναλλαγών  επί Παραγώγων . Οι\nΛογαριασμοί  Θέσης εξυπηρετούν  τις ανάγκες επιμερισμού  από τα  ΕκκαθαριστικάΤΡΑΠΕΖΑ EUROBANK Α.Ε.",
    "6\n Μ\nέλη των θέσεων  κάθε  Λογαριασμού  Εκκαθάρισης Πελατείας ανά πελάτη  με \nαποκλειστική  ευθύνη  τους  και βάσει  των πελατειακών  σχέσεων  που αυτό συνάπτει ,  \nπρος διευκόλυνση  της παρακολούθησης των θέσεων , αλλά  και του διακανονισμού  \nτων δικαιωμάτων  και υποχρεώσεων  παράδοσης επί κινητών  αξιών  που προκύπτουν  \nαπό τις εν  λόγω  θέσεις, όπου  συντρέχει  περίπτωση .  \n25.Επιπρόσθετα , στην  περίπτωση  Λογαριασμού  Εκκαθάρισης Άμεσης Πελατείας ή\nΛογαριασμού  Εκκαθάρισης Έμμεσης Πελατείας που λειτουργεί  ως Λογαριασμός\nΕκκαθάρισης Πελατείας χωρίς συμψηφισμό , οι Λογαριασμοί  Θέσης αυτού  του\nΛογαριασμού  Εκκαθάρισης  εξυπηρετούν  και τις ανάγκες  τήρησης των θέσεων  ανά\nαπευθείας πελάτη  του Εκκαθαριστικού  Μέλους ή  ανά πελάτη  Πελάτη  του ως και  (τις\nανάγκες) του  σχετικού  υπολογισμού  των ασφαλειών  σε ακαθάριστη  βάση .\n26.Κάθε  Λογαριασμός Θέσης ανοίγεται  στο Σύστημα  από την ΕΤ.ΕΚ. μετά  από αίτηση\nτου Εκκαθαριστικού  Μέλους που χειρίζεται  το Λογαριασμό Εκκαθάρισης με τον\nοποίο θα συνδεθεί  ο Λογαριασμός Θέσης, και εφόσον  παρασχεθούν  τα στοιχεία  που\nαπαιτούνται  σύμφωνα  με τους Κανονισμούς .\n27.Λογαριασμοί  Θέσης τηρούνται  στο Σύστημα  και για τις ανάγκες επιμερισμού  σε\nεπίπεδο Μέλους, Ειδικού  Διαπραγματευτή  ή Διαχειριστή  ανάλογα  με την περίπτωση\nκαι κατά  τις ειδικότερες διακρίσεις των σχετικών  Λογαριασμών  Θέσης ως ορίζονται\nστον  Κανονισμό  Εκκαθάρισης Συναλλαγών  επί Παραγώγων .\nVII.Μεταφορά  θέσεων  - Κλείσιμο  θέσεων\n28.Μεταφορά  θέσεων  (portability) που τηρούνται  σε Λογαριασμούς Εκκαθάρισης\nΠελατείας, είτε  Άμεσης Πελατείας είτε Έμμεσης Πελατείας, ή σε Λογαριασμούς\nΕκκαθάρισης Πελάτη  Εκκαθαριστικού  Μέλους, σε περίπτωση  υπερημερίας αυτού ,\nπεριλαμβανομένης και της μεταφοράς των σχετιζόμενων  με αυτούς ασφαλειών ,\nλαμβάνει  χώρα  σύμφωνα  με τις παραγράφους 5 και 6 του άρθρου  48 του\nΚανονισμού  (ΕΕ) 648/2012, κατά  περίπτωση , και υπό τους ειδικότερους όρους των\nΚανονισμών .\n29.Για τους σκοπούς της ως άνω μεταφοράς, το Εκκαθαριστικό Μέλος προς το οποίο\nμεταφέρονται  οι θέσεις θα πρέπει  να έχει συνάψει  συμφωνία  ως εξής: απευθείας  με\nτους Πελάτες  του υπερήμερου  Εκκαθαριστικού  Μέλους  σε περίπτωση\nΛογαριασμού  Εκκαθάρισης  Άμεσης  Πελατείας , απευθείας  με τους Πελάτες  του\nυπερήμερου  Εκκαθαριστικού  Μέλους  σε περίπτωση  Λογαριασμού  Εκκαθάρισης\nΈμμεσης  Πελατείας  όπου  το υπεύθυνο  μέρος  είναι  το Εκκαθαριστικό  Μέλος\nσύμφωνα  με το άρθρο 4.1.1. παρ. 4 περίπτωση  β του Κανονισμού  Εκκαθάρισης\nΠαραγώγων , απευθείας  με τον Πελάτη  σε περίπτωση  Λογαριασμού\nΕκκαθάρισης  Έμμεσης  Πελατείας  όπου  υπεύθυνο  μέρος  είναι  ο Πελάτης  του\nΕκκαθαριστικού  Μέλους  με την έννοια  του κατ’ Εξουσιοδότηση  Κανονισμού\n(ΕΕ) 2017/2154, ή με τον Πελάτη  του Εκκαθαριστικού  Μέλους  σε περίπτωση\nΛογαριασμού  Εκκαθάρισης  Πελάτη , ενώ η σχετική  συμφωνία  θα πρέπει  να έχει\nδηλωθεί  στην  ΕΤ.ΕΚ. σύμφωνα  με τις διαδικασίες της το αργότερο κατά  την ημέρα\nτης υπερημερίας εντός προθεσμίας που θέτει  προς τούτο η ΕΤ.ΕΚ. Εάν δεν\nπεριέλθει  τέτοια  δήλωση  εγκαίρως στην  ΕΤ.ΕΚ. η μεταφορά  δεν διενεργείται  και η\nΕΤ.ΕΚ. προβαίνει  στο κλείσιμο θέσεων  του υπερήμερου  Εκκαθαριστικού  Μέλους\nκαι στην  εν γένει  άσκηση  των δικαιωμάτων  της κατ’ αυτού  προς αντιμετώπιση  της\nυπερημερίας.ΤΡΑΠΕΖΑ EUROBANK Α.Ε.",
    "7\n V\nIII.Κλείσιμο  θέσεων  (close-out netting) – συμψηφισμός\n30.Εάν επέλθει  υπερημερία  Εκκαθαριστικού  Μέλους ως προς Λογαριασμό\nΕκκαθάρισης αυτού  και εφόσον  η μεταφορά  θέσεων  δεν είναι  εφικτή  σύμφωνα  με\nτα υπό VII αναφερόμενα , η ΕΤ.ΕΚ. προβαίνει  σε κλείσιμο των θέσεων  του σχετικού\nΛογαριασμού  Εκκαθάρισης αλλά  και των λοιπών  Λογαριασμών  Εκκαθάρισης του\nυπερήμερου  Εκκαθαριστικού  Μέλους, καθώς και σε μέτρα  κάλυψης  της ζημίας με\nβάση  τα υπό III αναφερόμενα .\n31.Εάν από το κλείσιμο των θέσεων  προκύψει  θετική  διαφορά , σε σχέση  με\nΛογαριασμό Εκκαθάρισης Ιδίου  του Εκκαθαριστικού  Μέλους, η ΕΤ.ΕΚ.\nσυμψηφίζει  τη σχετική  διαφορά  με τη χρηματική  ποινή  που τυχόν  επιβάλει  στο\nΕκκαθαριστικό Μέλος σε σχέση  με την υπερημερία  κατά  τους όρους των\nΚανονισμών .\n32.Ως προς τη χρήση  ή εκποίηση  της παρεχόμενης υπέρ  ΕΤ.ΕΚ. ασφάλειας σε\nπερίπτωση  υπερημερίας  και σχετικής ζημίας, εφαρμόζονται  οι διατάξεις του\nΝ.3301/2004 περί χρηματοοικονομικής ασφάλειας και της Οδηγίας 2002/47/ ΕΚ\n(Collateral Directive), της ΕΤ.ΕΚ. έχουσας τα δικαιώματα  του ασφαλειολήπτη  προς\nχρήση , εκποίηση  ή κτήση  της, συμψηφιστικά .\nIX.Διαδικασίες  αφερεγγυότητας\n33.Η ΕΤ.ΕΚ. υπάγεται , ως προς τα ως άνω Συστήματα  μέσω  των οποίων  διενεργεί  την\nεκκαθάριση , στις διατάξεις του Ν. 2789/2000) που ενσωματώνει  την Οδηγία\n98/26/ΕΚ (Settlement Finality Directive).\n34.Σε περίπτωση  αφερεγγυότητας  του Εκκαθαριστικού  Μέλους κατά  την έννοια  του\nΝόμου  αυτού , η ΕΤ.ΕΚ. προβαίνει  σε μεταφορά  των θέσεων  σύμφωνα  με τα υπό\nVII αναφερόμενα  με βάση  τις αναγκαστικού  δικαίου  διατάξεις των άρθρων  5 και 6\nτου Κανονισμού  (ΕΕ) 648/2012 και  τις προϋποθέσεις των  Κανονισμών .\n35.Υπάγονται  επίσης η ΕΤ.ΕΚ. και τα πιο πάνω  Συστήματα  στις διατάξεις του\nΔεύτερου  Μέρους  του Ν.3606/2007, και ειδικότερα  στις διατάξεις του  άρθρ . 79 παρ.\n3 του Ν. 3606/2007, σύμφωνα  με τις οποίες σε περίπτωση  αφερεγγυότητας  (άρθρο\n1(ι) Ν. 2789/2000, Οδηγία  98/26/ΕΚ) Εκκαθαριστικού  Μέλους, οι πράξεις\nεκκαθάρισης, διακανονισμού , διενέργειας συναλλαγών  κάλυψης και  εκκαθαριστικού\nσυμψηφισμού , περιλαμβανομένης και της παροχής από αυτό ασφαλειών  υπέρ  του\nΣυστήματος, είναι  καθ’ όλα έγκυρες και αντιτάξιμες έναντι  παντός τρίτου , εφόσον\nαφορούν  σε εκκρεμότητες  του αφερέγγυου  στο Σύστημα  από συναλλαγές που έχουν\nκαταρτιστεί  πριν η ΕΤ.ΕΚ. λάβει  γνώση  της έναρξης της διαδικασίας\nαφερεγγυότητας  (άρθρα  3 έως 7 Ν . 2789/2000 και  Οδηγία  98/26/ΕΚ).\n36.Σύμφωνα  με το Νόμο  4514/2018, άρθρ . 16 παρ. 12 και 13,  κεφάλαια  πελατείας\nόπως, εν προκειμένω , αυτά  που προέρχονται  από το κλείσιμο των θέσεων  πελατείας\nκαι γενικά  κεφάλαια  που τηρούνται  σε σχέση  με τις θέσεις αυτές, ή\nχρηματοπιστωτικά  μέσα  πελατείας  όπως, εν προκειμένω  προερχόμενα  από\nασφάλειες επί κινητών  αξιών  στο Σ.Α.Τ. και γενικά  αυτά  που τηρούνται  ως\nασφάλεια  σε σχέση  με τέτοιες θέσεις, προστατεύονται  από τον προαναφερθέντα\nΝόμο , καθώς αυτά  (τα κεφάλαια  ή χρηματοπιστωτικά  μέσα )  τηρούνται  έμμεσα ,\nεπ’ ονόματι  μεν του Εκκαθαριστικού  Μέλους, για  λογαριασμό όμως πελατείας  καιΤΡΑΠΕΖΑ EUROBANK Α.Ε.",
    "8\n ε\nπομένως αποχωρίζονται  από την ίδια περιουσία  του Εκκαθαριστικού  Μέλους. \nΑντίστοιχα  ισχύει  σχετική  προστασία  της πελατείας  και αποχωρισμός της κατά  \nπερίπτωση  ως άνω περιουσίας της και στην  περίπτωση  που το Εκκαθαριστικό  \nΜέλος τεθεί  υπό ειδική  εκκαθάριση  (άρθρ . 90 παρ. 9, 91 παρ. 4 Ν. 4514/2018, \nάρθρο 145 παρ. 3 και 4 Ν. 4261/2014 για την «πρόσβαση  στη δραστηριότητα  των \nπιστωτικών  ιδρυμάτων  και προληπτική  εποπτεία  πιστωτικών  ιδρυμάτων »).   \n37.Εάν το υπόλοιπο λογαριασμών  των ως άνω κεφαλαίων  ή κινητών  αξιών  δεν επαρκεί\nγια την ικανοποίηση  των δικαιωμάτων  των πελατών  του αφερέγγυου\nΕκκαθαριστικού  Μέλους, οι πελάτες  ικανοποιούνται  από τα σχετικά  υπόλοιπα\nσυμμέτρως  (pro rata) με  βάση  τον Ελληνικό Νόμο  (Ν. 4514/2018, Ν . 4261/2014).\nX.Χρεώσεις  σχετιζόμενες  με τους  Λογαριασμούς  Εκκαθάρισης\n38.Οι χρεώσεις  που αφορούν  το άνοιγμα  και τη διατήρηση  των Λογαριασμών\nΕκκαθάρισης, είναι  κατ’ ελάχιστο αυτές που προβλέπονται  στην  Απόφαση  10 του\nΔ.Σ. της ΕΤ.ΕΚ όπως έχει  δημοσιοποιηθεί .\nXI.Τελικοί  όροι\n39.Οι παρόντες όροι  ισχύουν  σε συμφωνία  με τα προβλεπόμενα  στους Κανονισμούς .\n40.Η καταγραφή  των παρόντων  όρων  ουδόλως επηρεάζει  την ισχύ τους σύμφωνα  με\nτους Κανονισμούς , καθώς  πρόκειται  για καταγραφή  που διενεργείται  για τις ανάγκες\nδημοσιοποίησης και μόνον  των επιπέδων  προστασίας και διαχωρισμού  σύμφωνα  με\nτο άρθρο  39 παρ. 7 του Κανονισμού  (ΕΕ) 648/2012 όπως ορίζονται  στους\nΚανονισμούς .\n41.Σε περίπτωση  πάντως μεταβολής  των παρόντων  όρων  συνεπεία  ιδίως  τροποποίησης\nτων Κανονισμών , οι σχετικοί  όροι θα τροποποιούνται  αντίστοιχα  και θα\nδημοσιοποιούνται  εκ νέου σε συμμόρφωση  με το άρθρο 39 του Κανονισμού  (ΕΕ)\n648/2012.ΤΡΑΠΕΖΑ EUROBANK Α.Ε."
  ]
}