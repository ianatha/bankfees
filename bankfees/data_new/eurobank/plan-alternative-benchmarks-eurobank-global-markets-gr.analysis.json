{
  "retrieved_from": "https://www.eurobank.gr/-/media/eurobank/footer/pdf/plan-alternative-benchmarks-eurobank-global-markets-gr.pdf",
  "retrieved_at": "2025-06-14T19:14:46.184269Z",
  "relative_file_path": "data_new/eurobank/plan-alternative-benchmarks-eurobank-global-markets-gr.pdf",
  "content_hash": "bbbd2fcb279102f6e1e7fffe6ac0bf1b",
  "category": "Disclosure",
  "document_title": "ΣΧΕΔΙΟ ΔΡΑΣΕΩΝ ΓΙΑ ΤΗΝ ΠΕΡΙΠΤΩΣΗ ΣΗΜΑΝΤΙΚΗΣ ΜΕΤΑΒΟΛΗΣ Ή ΔΙΑΚΟΠΗΣ ΤΗΣ ΠΑΡΟΧΗΣ ΕΝΟΣ ΔΕΙΚΤΗ ΑΝΑΦΟΡΑΣ",
  "pages_text": [
    " \n \n \nΣΧΕΔΙΟ ΔΡΑΣΕΩΝ ΓΙΑ ΤΗΝ ΠΕΡΙΠΤΩΣΗ ΣΗΜΑΝΤΙΚΗΣ ΜΕΤΑΒΟΛΗΣ Ή ΔΙΑΚΟΠΗΣ ΤΗΣ ΠΑΡΟΧΗΣ \nΕΝΟΣ ΔΕΙΚΤΗ ΑΝΑΦΟΡΑΣ  \nσύμφωνα με το άρθρο 28 παράγραφος 2 του Κανονισμού (ΕΕ) 2016/1011  \n \nΑ. ΚΑΝΟΝΙΣΤΙΚΟ ΠΛΑΙΣΙΟ  \nΟ Κανονισμός (ΕΕ) 2016/1011 του Ευρωπαϊκού Κοινοβουλίου και του Συμβουλίου της 8ης Ιουνίου 2016  \nσχετικά με τους δείκτες που χρησιμοποιούνται ως δείκτες  αναφοράς σε χρηματοπιστωτικά μέσα και \nχρηματοπιστωτικές συμβάσεις ή για τη μέτρηση της απόδοσης επενδυτικών κεφαλαίων, όπως \nτροποποιήθηκε και ισχύει («ο Κανονισμός »), εισάγει ένα πλαίσιο όσον αφορά στους δείκτες που \nχρησιμοποιούνται ως δείκτες αναφοράς στις χρηματοπιστωτικές αγορές με στόχο τη διασφάλιση της \nακρίβειας,  αρτιότητας και ακεραιότητας των δεικτών αναφοράς και της διαδικασίας καθορισμού τους, \nκαι επιβάλλ ει ορισμένες υποχρεώσεις στους διαχειριστές των δεικτών αναφοράς και στις εποπτευόμενες \nοντότητες που χρησιμοποιούν δείκτες αναφοράς σε χρηματοπιστωτικά μέσα και χρηματοπιστωτικές \nσυμβάσεις ή για τη μέτρηση της απόδοσης επενδυτικών κεφαλαίων.  \nΣύμφωνα με τ ο άρθρο 28(2) του Κανονισμού, όπως τροποποιήθηκε από τον Κανονισμό (ΕΕ) 2021/1681, οι \nεποπτευόμενες οντότητες οι οποίες χρησιμοποιούν δείκτη αναφοράς καλούνται να καταρτίζουν και να \nδιατηρούν άρτια έγγραφα σχέδια τα οποία θα καθορίζουν τις ενέργειες στις ο ποίες θα προβούν σε \nπερίπτωση ουσιώδους μεταβολής ή διακοπής της παροχής ενός δείκτη αναφοράς. Όπου είναι εφικτό και \nενδεδειγμένο, τα σχέδια αυτά θα προσδιορίζουν έναν ή περισσότερους εναλλακτικούς δείκτες αναφοράς \nπου μπορούν να χρησιμοποιούνται προς υποκ ατάσταση των δεικτών αναφοράς που παύουν να \nπαρέχονται, εκθέτοντας τους λόγους για τους οποίους οι δείκτες αυτοί αποτελούν κατάλληλη εναλλακτική \nλύση.  \nΒ. ΕΠΙΣΚΟΠΗΣΗ ΤΟΥ ΣΧΕΔΙΟΥ ΔΡΑΣΕΩΝ ΤΗΣ ΤΡΑΠΕΖΑΣ  \nΤο παρόν έγγραφο εκθέτει τους βασικούς άξονες του σχεδίου  δράσεων της Eurobank  και τις ενέργειες \nστις οποίες θα προβεί η Τράπεζα σε περίπτωση σημαντικής μεταβολής ή διακοπής της παροχής ενός δείκτη \nαναφοράς που χρησιμοποιεί (εφεξής, « το Γεγονός Μεταβολής ή Διακοπής Δείκτη Αναφοράς »).  \nΈνα Γεγονός Μεταβολής ή Δια κοπής Δείκτη Αναφοράς περιλαμβάνει ενδεικτικώς τα εξής i) την \nανακοίνωση από το διαχειριστή ενός δείκτη αναφοράς ή από τον επόπτη αυτού, της παύσης δημοσίευσής \nτου, ii) την ανακοίνωση από το διαχειριστή ενός δείκτη αναφοράς ή από τον επόπτη αυτού, ότι αυτό ς ο \nδείκτης αναφοράς έχει παύσει ή θα παύσει να είναι αντιπροσωπευτικός της υποκείμενης αγοράς για τη \nμέτρηση της οποίας προορίζεται, iii) τη σημαντική μεταβολή στη μεθοδολογία υπολογισμού κάποιου \nδείκτη αναφοράς (για παράδειγμα όταν αυτή έχει ως συνέπεια την ουσιώδη μεταβολή του υποκείμενου \nστοιχείου που αυτός ο δείκτης αναφοράς επιχειρεί να μετρήσει)  ή iv) την απόσυρση, αναστολή ή \nανάκληση άδειας ή τη μη αδειοδότησης ή τη μη καταχώρηση ενός δείκτη αναφοράς στο σχετικό μητρώο \nπου τηρείται, και σύμφωνα με τις διαδικασίες και προϋποθέσεις, που ορίζονται στον Κανονισμό, ή/και το \nγεγονός ότι ο δείκτης αναφοράς ή η χρήση αυτού έχουν παύσει να τελούν σε συμμόρφωση με τον \nΚανονισμό.  \n                                                           \n1 «Οι εποπτευόμενες οντότητες εκτός των διαχειριστών που αναφέρονται στην παράγραφο 1 οι οποίες χρησιμοποιούν δείκτη \nαναφοράς, καταρτίζουν και διατηρούν άρτια έγγραφα σχέδια όπου καθορίζουν τις ενέργειες στις οποίες θα προβούν σε \nπερίπτωση σημαντικής αλλαγής ή διακοπής της παροχής ενός δείκτη αναφοράς. Όπου είναι εφικτό και ενδεδειγμένο, τα σχέδια \nαυτά ορίζουν έναν ή περισσότερους εναλλακτικούς δείκτες αναφοράς που μπορούν να χρησιμοποιηθούν προς υποκατάσταση \nτων δεικτών αναφοράς που θα παύσουν να παρέχονται, εκθέτοντας τους λόγους καταλληλόλητας αυτών των εναλλακτικών \nδεικτών αναφοράς. Οι εποπτευόμενες οντότητες παρέχουν στην οικεία αρμόδια αρχή, κατόπιν αιτήματος και χωρίς αδικαιολόγητη \nκαθυστέρηση, τα εν λόγω σχέδια και κάθε επικαιροποίησή τους και φροντίζου ν να αντικατοπτρίζονται τα σχέδια στις συμβατικές \nτους σχέσεις με τους πελάτες».  ",
    " \n \n \n   \n \n \n \nΣτις περιπτώσεις που η Τράπεζα αποφασίζει ότι το Γεγονός Μεταβολής ή Διακοπής Δ είκτη Αναφοράς είναι \nουσιώδες, η Τράπεζα:  \na) θα αξιολογήσει τις επιπτώσεις και τις συνέπειες αυτού. Για το σκοπό αυτό, η Τράπεζα καταρχάς θα \nλαμβάνει υπόψη τη φύση και το μέγεθος του επηρεαζόμενου δείκτη, και θα προβαίνει σε ανάλυση \nτων υφισταμένων προϊόντων που η Τράπεζα προσφέρει στους πελάτες της και τα οποία \nσυνδέονται με τον συγκεκριμένο δείκτη αναφοράς, προκειμένου να εντοπίσει τις επιπτώσεις του \nΓεγονότος Μεταβολής ή Διακοπής Δείκτη Αναφοράς στις συμβάσεις με πελάτες οι οποίες \nσυνδέονται με το συγκεκριμ ένο δείκτη αναφοράς.  \n \nb) θα αξιολογήσει τις δυνητικές επιπτώσεις στα πληροφοριακά συστήματα και στις διαδικασίες της \nΤράπεζας, καθώς και τις δυνητικές αναντιστοιχίες στις συμφωνίες αντιστάθμισης κινδύνου των \nπελατών ή/και της Τράπεζας, που σχετίζονται με την  υιοθέτηση ενός δείκτη που αντικαταστήσει ή \nυποκαταστήσει τον  επηρεαζόμενο δείκτη αναφοράς.  \n \nc) θα καθορίζει τα μέτρα και τις δράσεις που θα ληφθούν, περιλαμβανομένης, όπου έχει εφαρμογή, \nτης υιοθέτησης δείκτη/δεικτών αναφοράς αντικατάστασης ή υποκατάστασης,  και θα προβαίνει σε \nσχετικές συστάσεις προς τα αρμόδια εταιρικά όργανα και επιτροπές της Τράπεζας, υποδεικνύοντας \nτους λόγους για τους οποίους αυτός/οι ο/οι δείκτης/ες αναφοράς θα συνιστούσαν κατάλληλες \nεναλλακτικές λύσεις έναντι του/των επηρεαζόμενου/ων δείκτη/δεικτών αναφοράς που \nχρησιμοποιείται/ούνται από την Τράπεζα. Αυτά τα εταιρικά όργανα θα εξετάσουν και θα \nαξιολογήσουν τις συστάσεις και προτάσεις των σχετικών Επιχειρηματικών Μονάδων όσον αφορά \nστην αντικατάσταση ενός επηρεαζόμενου δείκτη αναφοράς, και δύνανται να καθορίσουν τα \nεπιτόκια αντικατάστασης/εφεδρικά (fallback) επιτόκια που πρόκειται να χρησιμοποιηθούν από την \nΤράπεζα σε αντικατάσταση του/ων επηρεαζόμενου/ων δείκτη/ών αναφοράς.  \nΗ αξιολόγηση των εναλλακτικών επιλογών, κατά τα ανωτέρω, θα γίν εται λαμβάνοντας υπόψη ενδεικτικά \nτους παρακάτω παράγοντες, οδηγίες και συστάσεις, προκειμένου να προσδιοριστεί ένας κατάλληλος \nδείκτης για την αντικατάσταση του δείκτη αναφοράς που έχει ουσιωδώς αλλάξει ή ο οποίος δεν θα \nπαρέχεται πλέον:  \no Τη φύση και το μέ γεθος του επηρεαζόμενου δείκτη αναφοράς.  \n \no Το ισχύον νομικό και κανονιστικό πλαίσιο, περιλαμβανομένων των  εκτελεστικών κανονισμών, \nκαθώς και των νομοθετικών λύσεων, οδηγιών, κατευθυντηρίων γραμμών, συστάσεων, \nδιευκρινίσεων ή κωδίκων δεοντολογίας που εκδίδ ονται από σχετικές αρμόδιες εποπτικές αρχές ή \nφορείς, περιλαμβανομένης της Ευρωπαϊκής Επιτροπής, της Ευρωπαϊκής Κεντρικής Τράπεζας (ΕΚΤ), \nτης Τράπεζας της Ελλάδος (ΤτΕ), της Επιτροπής Κεφαλαιαγοράς (ΕΚ), της Ευρωπαϊκής Αρχής \nΚινητών Αξιών και Αγορών ( ESMA ), του Διεθνούς Οργανισμού Εποπτικών Αρχών Κεφαλαιαγοράς \n(IOSCO ), κλπ.  \n \no Τις οδηγίες, κατευθύνσεις ή επίσημες συστάσεις ή/και λύσεις που δίνονται από το διαχειριστή του \nεπηρεαζόμενου δείκτη αναφοράς, ή/και από τον Επόπτη του διαχειριστή.  \n \no Τις επίσημες συστάσεις, οδηγίες, ή κατευθυντήριες γραμμές που έχουν δοθεί από ομάδες εργασίας \nπου έχουν συσταθεί / επισήμως υποστηρίζονται από τις σχετικές αρμόδιες αρχές ή/και τις σχετικές \nκεντρικές τράπεζες για το νόμισμα με το οποίο συνδέεται ο επηρεαζόμενος δείκτης αναφοράς, ή \nαπό τους σχετικούς εθνικούς ή ευρωπαϊκούς θεσμούς και αρχές (λ.χ. την Τράπεζα της Ελλάδος, \nτην Ευρωπαϊκή Ομοσπονδία Τραπεζών, την ESMA , ή άλλη), καθώς και τις οδηγίες, συστάσεις, \nλύσεις και πρακτικές που έχουν εκδοθεί ή υιοθετηθεί από εθνικές ή/και διεθνείς ενώσεις φορέων \nτης αγοράς όπως η Διεθνής Ένωση Συμφωνιών Ανταλλαγής και Παραγώγων (International \nSwaps and Derivatives Association – ISDA), η Ένωση Αγοράς Δανείων (Loan Market Association \n-LMA) ή άλλη.  ",
    " \n \n \n   \n \n \n \no Την ανάγκη της ελαχιστοποίησης, στο βαθμό που αυτό είναι εφικτό, οποιασδήποτε μεταφοράς \nαξίας που σχετίζεται με τη μετάβαση σε ένα νέο δείκτη αναφοράς .  \n \no Τη διαθεσιμότητα και διαφάνεια οποιουδήποτε προτεινόμενου δείκτη αντικατάστασης και, στις \nπεριπτώσεις που έχει εφαρμογή, την ετοιμότητα των διεθνών αγορών να υιοθετήσουν και να \nχρησιμοποιήσουν αυτόν το δείκτη αναφοράς.  \n \no Την ικανότητα να τεθεί εγκαίρως  σε εφαρμογή η μετάβαση σε κάποιο νέο δείκτη αναφοράς από \nτεχνική, συστημική, λειτουργική, επιχειρηματική ή/και νομική άποψη.  \nΕάν δεν υπάρχει διαθέσιμος υποκατάστατος δείκτης αναφοράς επί τη βάσει των επίσημων συστάσεων, \nοδηγιών ή λύσεων των εθνικών ομάδω ν εργασίας ή αρχών ή/και ενώσεων φορέων της αγοράς, κατά τα \nανωτέρω, η Τράπεζα θα λαμβάνει υπόψη της το είδος του επηρεαζόμενου δείκτη αναφοράς, το δικό της \nεπιχειρηματικό σχέδιο, τις συγκεκριμένες εθνικές ή/και διεθνείς συνθήκες και το γενικότερο οικονομι κό \nπεριβάλλον εκείνη τη χρονική στιγμή, τα προϊόντα/υπηρεσίες που αυτή προσφέρει και τα οποία \nσυνδέονται με τον επηρεαζόμενο δείκτη αναφοράς, καθώς και το ισχύον νομικό και κανονιστικό πλαίσιο, \nτις απαιτήσεις και επίσημες οδηγίες που σχετίζονται με τη χρήσ η των δεικτών αναφοράς, προκειμένου να \nυιοθετήσει μια κατάλληλη εναλλακτική λύση.  \nΚατόπιν του καθορισμού από τα αρμόδια εταιρικά όργανα της Τράπεζας, του/ων επιτοκίου/ων \nαντικατάστασης που πρόκειται να χρησιμοποιηθεί/ουν από την Τράπεζα για την υποκατάστα ση δεικτών \nαναφοράς που έχουν παύσει να παρέχονται, οι σχετικές Επιχειρηματικές Μονάδες θα προβούν στον \nπρογραμματισμό και την οργάνωση των απαιτούμενων διαδικασιών υλοποίησης και εφαρμογής, \nπροκειμένου να διασφαλιστεί ότι:  \na) Θα γίνουν οι κατάλληλες τροποποι ήσεις, που είναι τυχόν απαραίτητες, στα συμβατικά έγγραφα \n(κάθε μορφής συμφωνίες και συμβάσεις καθώς και στα έγγραφα προσυμβατικής ενημέρωσης των \nπελατών) που αφορούν στα προϊόντα της Τράπεζας που συνδέονται με τον επηρεαζόμενο δείκτη \nαναφοράς.  \n \nb) Θα γίνουν οι απαραίτητες ρυθμίσεις και προσαρμογές στα πληροφοριακά συστήματα της \nΤράπεζας, και θα εφαρμοστούν κατάλληλες διαδικασίες προκειμένου να καταστεί δυνατή η \nυποστήριξη των απαιτούμενων αλλαγών, και,  \n \nc) Οι πελάτες θα ενημερωθούν καταλλήλως. Για το σκοπό αυτό,  από καιρού εις καιρό, και όποτε είναι \nεφικτό και ενδεδειγμένο, η Τράπεζα δύναται να δημοσιεύει σημαντικές πληροφορίες σχετικά με \nεπηρεαζόμενους δείκτε ς αναφοράς στην ιστοσελίδα της  www .eurobank .gr/el/katargisi -libor , \nόπου και ενδέχεται να παραπέμπονται οι πελάτες.  \nΣτις περιπτώσεις που η Τράπεζα έχει προηγουμένως εισάγει (κατάλληλες) εφεδρικές διατάξεις στα \nσυμβατικά της έγγραφα, η Τράπεζα θα λαμβάνει εκείνα τα μέτρα  και θα προβαίνει σε εκείνες τις \nπροσαρμογές στα συστήματά της και όπου αλλού απαιτείται, σύμφωνα με τις σχετικές εφεδρικές διατάξεις \nκαι τις λειτουργικές διαδικασίες της Τράπεζας που έχουν θεσπιστεί για την υποστήριξη και υλοποίηση της \nμετάβασης στα σχετικά εφεδρικά επιτόκια.   \nΓ. ΠΑΡΑΚΟΛΟΥΘΗΣΗ ΕΞΕΛΙΞΕΩΝ ΣΤΗ ΔΙΑΔΙΚΑΣΙΑ ΑΝΑΜΟΡΦΩΣΗΣ ΔΕΙΚΤΩΝ ΑΝΑΦΟΡΑΣ  \nΗ Τράπ εζα παρακολουθεί τις εξελίξεις των φορέων της αγοράς σχετικά με τη αναμόρφωση επιτοκιακών \nδεικτών αναφοράς ώστε να διασφαλίζει ότι λαμβάνονται εγκαίρως οι δέουσες δράσεις από την Τράπεζα, \nπεριλαμβανομένης ενδεικτικώς, εφόσον υπάρχει ανάγκη, της επικαιροποί ησης του σχεδίου δράσης και \nτων σχετικών διαδικασιών της Τράπεζας.  \nΓια το σκοπό αυτό, η Τράπεζα συμμετέχει σε εθνικά και ευρωπαϊκά θεσμικά φόρουμ, λ.χ. στην Ομάδα \nΕργασίας για τα Επιτόκια Μηδενικού Κινδύνου του ΕΥΡΩ η οποία έχει συσταθεί, μεταξύ άλλων, από  την \nΕυρωπαϊκή Κεντρική Τράπεζα και την Ευρωπαϊκή Επιτροπή, προκειμένου να προσδιορίσει και να υποδείξει  ",
    " \n \n \n   \n \n \n \nεπιτόκια μηδενικού κινδύνου που θα μπορούσαν να χρησιμεύσουν ως εναλλακτικά επιτόκια προς τους \nισχύοντες δείκτες αναφοράς που χρησιμοποιούνται στην ε υρωζώνη. Συμμετέχει επίσης σε φόρουμ που \nέχει συστήσει η Ευρωπαϊκή Ομοσπονδία Τραπεζών και η Ένωση Ελληνικών Τραπεζών, αντίστοιχα, \nπροκειμένου να παρακολουθούν τις εξελίξεις αναφορικά με τη διαδικασία αναμόρφωσης δεικτών \nαναφοράς.  \nΔ. ΑΝΑΛΥΤΙΚΑ ΣΧΕΔΙΑ ΔΡΑΣΕ ΩΝ - ΕΠΙΚΑΙΡΟΠΟΙΗΣΕΙΣ  \nΗ Τράπεζα διατηρεί, εσωτερικώς, και επικαιροποιεί, όποτε είναι αναγκαίο, λεπτομερή έγγραφα σχέδια \nέκτακτης ανάγκης σε σχέση με δράσεις που περιγράφονται στο παρόν έγγραφο, σύμφωνα με το άρθρο \n28.2 του Κανονισμού, τα οποία περιλαμβάνου ν, ενδεικτικώς, τις εσωτερικές διαδικασίες της Τράπεζας και \nτον προσδιορισμό από την Τράπεζα, από καιρού εις καιρόν και όπου είναι εφικτό και ενδεδειγμένο, \nεναλλακτικών δεικτών αναφοράς σε υποκατάσταση δείκτη αναφοράς που παύει να παρέχεται.  \nΤο παρόν έγγρ αφο δημοσιεύεται στην ιστοσελίδα της Τράπεζας https://www.eurobank.gr/ -\n/media/eurobank/pdf/benchmarks -action -plan -bmr-el.pdf  και δύναται να επικαιροποιείται, χωρ ίς \nειδοποίηση, όποτε λαμβάνει χώρα κάποια ουσιώδης μεταβολή ως προς τις εδώ αναφερόμενες δράσεις.  \n "
  ]
}