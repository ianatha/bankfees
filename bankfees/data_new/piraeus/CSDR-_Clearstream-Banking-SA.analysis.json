{
  "relative_file_path": "/Users/iwa/ekpizo/bankfees/data_new/piraeus/CSDR-_Clearstream-Banking-SA.pdf",
  "content_hash": "c6abd09659983c4250cc7fb76e9c09b9",
  "category": "Disclosure",
  "pages_text": [
    " \n1 \n \n \n \nΔΗΜΟΣΙΟΠΟΙΗΣΗ ΤΗΣ ΤΡΑΠΕΖΑΣ ΩΣ ΣΥΜΜΕΤΕΧΟΝΤΟΣ ΣΤΟ ΚΕΝΤΡΙΚΟ \nΑΠΟΘΕΤΗΡΙΟ ΤΙΤΛΩΝ ΤΗΣ CLEARSTREAM  ΤΟΥ ΛΟΥΞΕΜΒΟΥΡΓΟΥ \n(«CLEARSTREAM  BANKING  S.A.») ΣΧΕΤΙΚΑ ΜΕ ΤΑ ΕΠΙΠΕΔΑ ΠΡΟΣΤΑΣΙΑΣ & \nΔΙΑΧΩΡΙΣΜΟΥ  ΤΩΝ ΛΟΓΑΡΙΑΣΜΩΝ ΑΞΙΟΓΡΑΦΩΝ  \n(άρθρ. 38 παρ. 6 Κανονισμού (ΕΕ) 909/2014)   \n \nΕΙΣΑΓΩΓΗ  \n \n1. Η ανώνυμη τραπεζική εταιρεία με την επωνυμία «ΤΡΑΠΕΖΑ  ΠΕΙΡΑΙΩΣ \nΑΝΩΝΥΜΟΣ ΕΤΑΙΡΕΙΑ»  και τον διακριτικό τίτλο  «Τράπεζα Πειραιώς», η \nοποία εδρεύει στην Αθήνα  (Αμερικής  αριθ. 4 ), με αρ. Γ.Ε.ΜΗ. : 157660660000,  \nΑΦΜ: 996763330  και ΔΟΥ ΦΑΕ ΑΘΗΝΩΝ (η «Τράπεζα»)  είναι Συμμετέχων στο \nΚεντρικό Αποθετήριο Τίτλων  με έδρα το Λουξεμβούργο που ορίζεται ως \nClearstream  Banking  S.A. και εντάσσεται στον όμιλο « Clearstream » και το \nοποίο έχει αδειο δοτηθεί ως Πιστωτικό Ίδρυμα και ως Κεντρικό Αποθετήριο \nΤίτλων τραπεζικού τύπου  (εφεξής « CBL ΚΑΤ»),  σύμφωνα με τον Κανονισμό \n(ΕΕ) 909/2014 («Κανονισμός CSDR ») (CSDR , Central  Securities  Depository  \nRegulation ), τους νόμους του Λουξεμβούργου που αποδίδονται στην αγγλική \nως «law of 5 April 1993»,  «law of 1 August 2001  («Securities Law») », «law of \n6 April 2013», «law of 28 July 2014» , «law of 10 November 2009»,  «law of 3 \nSeptember 1996», « law of 5 August 2005», «Grand ducal regulation of 30 May \n2018 («RGD 2018») », όπως έχουν τροποποιηθεί και ισχύουν,  τα έγγραφ α υπό \nτους τίτλους «General  Terms  and Conditions » (εφεξής «CBL’s GTCs») & CBL \nCustomer Handbook  της Clearstream  Banking  S.A. που διέπ ουν τους όρους \nσυμμετοχής και τη λειτουργία του CBL ΚΑΤ, ως και κάθε άλλο σχετικό \nέγγραφο .   \n2. Η Τράπεζα ως Συμμετέχων στ ο CBL ΚΑΤ τηρεί Λογαριασμούς Αξιογράφων για \nλογαριασμό των πελατών της στο πλαίσιο των υπηρεσιών φύλαξης και \nδιαχείρισης Αξιογράφων (π.χ. μετοχών, ομολογιών ή και άλλων \nχρηματοπιστωτικών μέσων ), περιλαμβανομένης της θεματοφυλακής και ",
    " \n2 \n \nσυναφών υπηρεσιών όπως η διαχείριση χρηματικών δια θεσίμων ή \nπαρεχόμενων ασφαλειών (συνολικά οι «Υπηρεσίες Θεματοφυλακής») που \nπαρέχει στους πελάτες.  \n3. Η Τράπεζα ως Συμμετέχων στ ο CBL ΚΑΤ  έχει την υποχρέωση σύμφωνα μ ε τον \nΚανονισμό CSDR  να διαχωρίζει τα Αξιόγραφα που τηρεί για ίδιο λογαριασμό \nαπό αυτά που τηρεί για λογαριασμό πελατών της. Έχει επίσης την υποχρέωση \nνα παρέχει τη δυνατότητα στους πελάτες της να επιλέγουν τον τρόπο τήρησης \nκαι διαχωρισμού των Αξιογράφων τους στ ο CBL ΚΑΤ τηρώντας είτε ατομικό \nλογαριασμό ανά πελάτη  (Individual Client Segregated Account) είτε \nσυλλογικό λογαριασμό (Omnibus Client Segregated Account) .  \n4. Η Τράπεζα έχει την υποχρέωση σύμφωνα με τον Κανονισμό CSDR  (άρθρ. 38 \nπαρ. 5 και 6) να δημοσιοποιεί τα διάφορα επίπεδα διαχωρισμού και \nπροστασίας που παρέχει  στους πελάτες , σε σχέση με τους Λογαριασμούς \nΑξιογράφων που τηρεί για αυτούς στο CBL ΚΑΤ, καθορίζοντας τις κυριότερες \nνομικές συνέπειες που επιφέρει η τήρη σή τους για τους πελάτες, το \nεφαρμοστέο δίκαιο περί αφερεγγυότητας που σχετίζεται με την τήρηση αυτών \nαπό την Τράπεζα ως Συμμετέχοντος, ως και το κόστος που συνδέεται με κάθε \nεπίπεδο και τους σχετικούς εμπορικούς όρους.  \n5. Η παρούσα συνιστά δημοσιοποίηση των αναφερόμενων παραπάνω (η \n«Δημοσιοποίηση»).  Η παρούσα Δημοσιοποίηση διενεργείται από την Τράπεζα \nως Συμμετέχοντος στ ο CBL ΚΑΤ λαμβανομένων υπόψη των αντ ίστοιχων \nστοιχείων και πληροφοριών δημοσιοποίησης τ ου CBL ΚΑΤ σύμφωνα με τον \nΚανονισμό CSDR  (άρθρ. 38 παρ. 5 και 6). Η δημοσιοποίηση τ ου CBL ΚΑΤ έχει \nαναρτηθεί σ το σύνδεσμο \n(https ://www.clearstream .com/resource /blob/2434196/050 cdd35f24e6861\n2d0c1d1ba64fdb7d/cbl-article -38-disclosure -document -data.pdf ). \nΔιευκρινίζεται ότι η δημοσιοποίηση τ ου CBL ΚΑΤ αποτελεί ίδια υποχρέωση τ ου \nCBL ΚΑΤ ως προς τα παρεχόμενα δια αυτής στοιχεία και πληροφορίες τα οποία \nκαι περιλαμβάνει μ ε βάση τα ειδικότερα προβλεπόμενα στο  έγγραφο CBL’s \nGTCs που έχει αναρτηθεί στο σύνδεσμο (  ",
    " \n3 \n \nhttps://www.clearstream.com/resource/blob/2128330/dbe9401677b954ba\n097df305c42ee81c/cbl -gtcs-9-sep-2020-data.pd f).   \n6. Επιπλέον, επισημαίνεται ότι το CBL ΚΑΤ, βάσει της κείμενης νομοθεσίας  \n(Article 17 & 19 of the Securities Law , Art. 2(1) of the RGD 2018)  υποχρεούται \nνα διαχωρίζει και να τηρεί ξεχωριστά στα αρχεία και βιβλία του τα Αξιόγραφα \nπου κατέχει στο ενεργητικό του για ίδιο λογαριασμό από τα Αξιόγραφα που \nτηρεί για τους Συμμετέχοντες , ανεξάρτητα από τον εκάστοτε τύπο \nΛογαριασμού Αξιογράφων που επιλέγ εται, κατά τα οριζόμενα κατωτέρω, υπό \nΙ. Επίσης, σύμφωνα με τις προβλέψεις του εγγράφου  CBL’s  GTCs, το CBL ΚΑΤ \nδε δικαιούται, χωρίς την προηγούμενη ρητή και έγγραφη συναίνεση της \nΤράπεζας, να χρησιμοποιεί τα Αξιόγραφα  των Συμμετεχόντων και των \nπελατών τους , που τηρούνται μέσω αυτού , για ίδιο λογαριασμό, ενδεικτικά \nμέσω συμφωνιών δανεισμού τίτλων ή και άλλων συμφωνιών χρηματοδότησης \nτίτλων ( securities  financing ). Συναφώς, η Τράπεζα ως Συμμετέχων λαμβάνει \nόλες τις αναγκ αίες προβ λέψεις και προβαίνει στις  απαιτούμενες ενέργειες , \nσύμφωνα με τα προβλεπόμενα στο έγγραφο  CBL’s  GTCs, προκειμένου να \nδιασφαλί ζει ότι επί των  Αξιογράφων που τηρεί για τους  πελάτες της μέσω του \nCBL ΚΑΤ δε συστήνεται ασφάλεια  υπέρ του CBL ΚΑΤ για οποιοδήποτε λόγο \nπρος κάλ υψη ιδίων ανοιγμάτ ων του έναντι των Συμμετεχόντων.  \n7. Περαιτέρω, ούτε και η Τράπεζα χρησιμοποιεί τα Αξιόγραφα που τηρεί για \nπελάτες της μέσω του  CBL ΚΑΤ, εκτός αν λάβει σχετική εντολή από τους \nπελάτες στο πλαίσιο συμφωνιών που συνάπτει με αυτούς σύμφωνα με τα \nπαρακάτω αναφερόμενα.     \n8. Ως προς τα Αξιόγραφα που τηρούνται μέσω του CBL ΚΑΤ υφίστανται \nσυστήματα αντιστοίχισης και ακεραιότητας των εκδόσεων τηρουμένων των \nδιατάξεων του Κανονισμού CSDR  που διασφαλίζουν πλήρως τα ιδιοκτησιακά \nδικαιώματα των πελατών επί των Αξιογρ άφων .  \n9. Σε σχέση με τα Αξιόγραφα που τηρεί η Τράπεζα  στο CBL ΚΑΤ στο πλαίσιο των \nΥπηρεσιών Θεματοφυλακής, η Τράπεζα τηρεί αντίστοιχους λογαριασμούς ανά \nπελάτη της με βάση τα αρχεία και βιβλία της σύμφωνα με τη νομοθεσία , \nδιασφαλίζοντας την ξεχωριστή τήρηση  των Αξιογράφων για τους πελάτες είτε \nοι πελάτες της ενεργούν γι α ίδιο λογαριασμό είτε για λογαριασμό άλλων \nπελατών τους.  ",
    " \n4 \n \n10. Εφαρμοστέο δίκαιο ως προς την τήρηση των Λογαριασμών Αξιογράφων σε \nσχέση με τα Αξιόγραφα που τηρεί η Τράπεζα στο CBL ΚΑΤ είναι το δίκαιο του \nΛουξεμβούργου,  ενώ ως προς τους αντίστοιχους λογαριασμούς που τηρεί στα \nαρχεία και βιβλία της για τους πελάτες της είναι το ελληνικό δίκαιο.   \n \nΗ ΠΑΡΟΥΣΑ ΔΗΜΟΣΙΟΠΟΙΗΣΗ ΠΑΡΕΧΕΙ ΜΙΑ ΓΕΝΙΚΗ ΠΕΡΙΓΡΑΦΗ ΝΟΜΙΚΩΝ ΟΡΩΝ ΠΟΥ \nΑΦΟΡΟΥΝ ΤΗΝ ΤΗΡΗΣΗ ΑΠΟ ΤΗΝ ΤΡΑΠΕΖΑ ΩΣ ΣΥΜΜΕΤΕΧΟΝΤΟΣ ΣΤΟ CBL ΚΑΤ \nΑΞΙΟΓΡΑΦΩΝ ΓΙΑ ΤΟΥΣ ΠΕΛΑΤΕΣ ΤΗΣ ΓΙΑ ΤΙΣ ΑΝΑΓΚΕΣ ΣΥΜΜΟΡΦΩΣΗΣ ΜΕ \nΣΥΓΚΕΚΡΙΜΕΝΕΣ ΔΙΑΤΑΞΕΙΣ ΤΗΣ ΝΟΜΟΘΕΣΙΑΣ ΚΑΙ ΜΟΝΟΝ (ΑΡΘΡΟ 38 ΠΑΡ. 5 ΚΑΙ 6 \nΚΑΝΟΝΙΣΜΟΥ CSDR). Η ΠΑΡΟΥΣΑ ΔΕΝ ΠΕΡΙΛΑΜΒΑΝΕΙ ΟΛΕΣ ΤΙΣ ΠΛΗΡΟΦΟΡΙΕΣ ΠΟΥ ΟΙ \nΠΕΛΑΤΕΣ, ΥΦΙΣΤΑΜΕΝΟΙ Ή ΕΝ ΔΥΝΑΜΕΙ, ΘΑ ΧΡΕΙΑΖΟΝΤΑΝ ΝΑ ΛΑΒΟΥΝ ΥΠΟΨΗ ΓΙΑ ΤΙΣ \nΑΝΑΓΚΕΣ ΕΠΙΛΟΓΗΣ ΛΟΓΑΡΙΑΣΜΟΥ ΑΞΙΟΓΡΑΦΩΝ ΣΤΟ ΠΛΑΙΣΙΟ ΧΡΗΣΗΣ ΤΩΝ \nΠΑΡΕΧΟΜΕΝΩΝ ΑΠΟ ΤΗΝ ΤΡΑΠΕΖΑ ΥΠΗΡΕΣΙΩΝ . ΕΠΙΠΛΕΟΝ Η ΠΑΡΟΥΣΑ ΕΧΕΙ ΑΜΙΓΩΣ \nΠΛΗΡ ΟΦΟΡΙΑΚΟ ΧΑΡΑΚΤΗΡΑ ΚΑΙ ΔΕ ΣΥΝΙΣΤΑ ΝΟΜΙΚΗ Ή ΕΠΕΝΔΥΤΙΚΗ ΣΥΜΒΟΥΛΗ, \nΣΥΣΤΑΣΗ Ή ΚΑΘΟΔΗΓΗΣΗ ΠΡΟΣ ΤΟΥΣ ΠΕΛΑΤΕΣ  ΠΡΟΣ ΔΙΕΝΕΡΓΕΙΑ ΕΠΕΝΔΥΣΕΩΝ ΚΑΙ ΕΙΝΑΙ \nΑΝΕΞΑΡΤΗΤΗ ΑΠΟ ΤΟΥΣ ΕΙΔΙΚΟΤΕΡΟΥΣ ΟΡΟΥΣ ΣΥΜΒΑΤΙΚΗΣ ΔΙΑΜΟΡΦΩΣΗΣ ΟΙ ΟΠΟΙΟΙ \nΔΙΕΠΟΥΝ ΤΙΣ ΣΥΝΑΛΛΑΚΤΙΚΕΣ ΣΧΕΣΕΙΣ ΠΟΥ ΔΙΑΤΗΡΟΥΝ ΟΙ ΠΕΛΑΤΕΣ ΜΕ ΤΗΝ ΤΡΑΠΕΖΑ. \nΣΥΝΙΣΤΑ  ΑΠΟΚΛΕΙΣΤΙΚΗ ΥΠΟΧΡΕΩΣΗ ΚΑΙ ΕΥΘΥΝΗ ΤΟΥ ΠΕΛΑΤΗ, ΥΦΙΣΤΑΜΕΝΟΥ Ή ΕΝ \nΔΥΝΑΜΕΙ, Ο ΕΛΕΓΧΟΣ ΤΩΝ ΑΝΑΓΚΑΙΩΝ ΟΡΩΝ ΓΙΑ ΤΗΝ ΕΠΙΛΟΓΗ ΛΟΓΑΡΙΑΣΜΟΥ \nΑΞΙΟΓΡΑΦΩΝ ΣΤΟ ΠΛΑΙΣΙΟ ΚΑΙ ΓΙΑ ΤΙΣ ΑΝΑΓΚΕΣ Χ ΡΗΣΗΣ ΤΩΝ ΠΑΡΕΧΟΜΕΝΩΝ ΑΠΟ ΤΗΝ \nΤΡΑΠΕΖΑ ΥΠΗΡΕΣΙΩΝ . Η ΠΑΡΟΥΣΑ ΔΕ ΣΥΝΙΣΤΑ ΔΗΛΩΣΗ Ή ΠΡΟΤΑΣΗ ΓΙΑ ΤΗ ΣΥΝΑΨΗ \nΣΥΜΒΑΣΗΣ  ΚΑΙ ΟΥΤΕ ΔΗΜΙΟΥΡΓΕΙ ΟΠΟΙΑΔΗΠΟΤΕ ΔΕΣΜΕΥΣΗ ΣΤΗΝ ΤΡΑΠΕΖΑ ΝΑ \nΠΡΟΧΩΡΗΣΕΙ ΣΤΗ ΣΥΝΑΨΗ ΤΗΣ, ΟΙ ΟΡΟΙ  ΔΕ ΤΗΣ ΠΑΡΟΥΣΑΣ ΚΑΙ ΤΑ ΣΤΟΙΧΕΙΑ ΚΑΙ ΟΙ \nΠΛΗΡΟΦΟΡΙΕΣ ΠΟΥ  ΠΕΡΙΛΑΜΒΑΝΟΝΤΑΙ ΣΕ ΑΥΤΗ ΜΠΟΡΕΙ ΝΑ ΤΡΟΠΟΠΟΙΟΥΝΤΑΙ \nΟΠΟΤΕΔΗΠΟΤΕ ΑΠΟ ΤΗΝ ΤΡΑΠΕΖΑ ΧΩΡΙΣ ΝΑ ΑΠΑΙΤΕΙΤΑΙ ΟΠΟΙΑΔΗΠΟΤΕ ΠΡΟΗΓΟΥΜΕΝΗ \nΕΙΔΟΠΟΙΗΣΗ Τ ΩΝ ΠΕΛΑΤΩΝ.   \n  ",
    " \n5 \n \n \n \nI. ΛΟΓΑΡΙΑΣΜ ΟΙ ΑΞΙΟΓΡΑΦΩΝ & ΕΠΙΠΕΔΑ ΔΙΑΧΩΡΙΣΜΟ Υ \n \n1. Οι διαθέσιμοι τύποι Λογαριασμών Αξιογράφων που η Τράπεζα  δύναται , κατ ’ \nεπιλογή του πελάτη, να ανοίγει στο CBL ΚΑΤ σύμφωνα με τον Κανονισμό CSDR  \nκαι το  έγγραφο  CBL’s  GTCs είναι οι  ακόλουθο ι: \nα) Λογαριασμός  Ατομικού  Διαχωρισμού  (Individual Client Segregated \nAccount , εφεξής , «ISA»)    \nβ) Λογαριασμός  Συλλογικού  Διαχωρισμού  (Omnibus Client Segregated \nAccount , εφεξής , «OSA»).  \n2. Οι ως άνω αναφερόμενοι τύποι Λογαριασμών Αξιογράφων υλοποιούν τις \nαπαιτήσεις διασφάλισης επιπέδων ατομικού διαχωρισμού ( individual  client  \nsegregation ) και συλλογικού διαχωρισμού πελατών ( omnibus  client  \nsegregation ) αντίστοιχα  σύμφωνα με τον Κανονισμό CSDR . Ειδικότερα:  \nα) Ο ISA εξασφαλίζει τον ατομικό διαχωρισμό πελατών της Τράπεζας, καθώς \nεπιτρέπει την τήρηση σε ξεχωριστό λογαριασμό στο CBL ΚΑΤ των Αξιογράφων \nτου Πελάτη κατά τρόπο μεμονωμένο. Το είδος αυτό δημιουργεί ανά πελάτη \nσυνθήκες πλήρους διαχωρισμού των Αξιογράφων του από τα Αξιόγραφα τόσο \nτης Τράπεζας που τηρεί για ίδιο λογαριασμό όσο και αυτών που τηρούνται \nγια λογαριασμό άλλων πελατών της Τράπεζας. Η τήρηση λογαριασμού υπό \nτον παραπάνω τύπο στο CBL ΚΑΤ απευθείας στο όνομα και για λογαριασμό \nτου πελάτη σε καμία περίπτωση δεν τον καθιστά πελάτη ή αντισυμβαλλόμενο \nτου CBL ΚΑΤ και ούτε παρέχει σε αυτόν οποιοδήποτε δικαίωμα  να απευθ ύνεται \nστο CBL ΚΑΤ ή να διαβιβάζει  προς αυτ ό εντολές ή δηλώσεις προς διενέργεια \nπράξεων που αφορούν το σχετικό λογαριασμό , εκτός των περιπτώσεων που \nτούτο επιτρέπεται ρητά , σύμφωνα με τις προβλέψεις τ ων εγγράφ ων CBL’s  \nGTCs και CBL Customer Handbook . Σε κάθε περίπτωση το άνοιγμα και η εν \nγένει διαχείριση ως και κατάργηση/απενεργοποίηση κάθε σχετικού \nΛογαριασμού Αξιογράφων εξυπηρετούνται αποκλειστικά μέσω της Τράπεζας \nως Συμμετέχοντος που ενεργεί για τους πελάτες σύμφωνα με τις εντολές και \nεπιλογές αυτώ ν. Ως εκ τούτου ο πελάτης θα πρέπει να απευθύνεται στην ίδια \nτην Τράπεζα για τη λειτουργία ISA επ’ ονόματι και για λογαριασμό του στο ",
    " \n6 \n \nπλαίσιο των παρεχόμενων από την Τράπεζα προς αυτόν Υπηρεσιών \nΘεματοφυλακής.   \nβ) Ο OSA εξυπηρετεί τη συγκεντρωτική τήρηση σε έναν Λογαριασμό \nΑξιογράφων στο CBL ΚΑΤ των Αξιογράφων που ανήκουν σε διαφορετικούς \nπελάτες της Τράπεζας. Ο OSA ανοίγεται και τηρείται στο όνομα της Τράπεζας, \nως Συμμετέχοντος στ ο CBL ΚΑΤ, για λογαριασμό των πελατών της και \nεπιτρέπει το διαχωρισμό των Αξιογράφων τους από τα Αξιόγραφα της \nΤράπεζας που τηρεί για ίδιο λογαριασμό  όχι όμως το διαχωρισμό των \nΑξιογράφων μεταξύ των παραπάνω πελατών. Επισημαίνεται ότι ο \nσυγκεκριμένο ς τύπος Λογαριασμού Αξιογράφων αν και δεν παρέχει συ νθήκες \nπλήρους διαχωρισμού τω ν Αξιογράφων καθώς τα Αξιό γραφα κάθε πελάτη της \nΤράπεζας που τηρούνται μέσω αυτού αναμειγνύονται  με τα Αξιόγραφα άλλων \nπελατών, εντούτοις λόγω των εμπραγμάτων δικαιωμάτων των πελατών επί \nτων Αξιογράφων, όπως θα αναλυθεί παρακάτω, η προστασία που παρέχεται \nμέσω του OSA είναι νομικά ισοδύναμη σε σχέση με την προστασία που \nπαρέχεται μέσω του ISA. \n3. Η Τράπεζα διασφαλίζει σε κάθε περίπτωση, το διαχωρισμό ως προς την \nτήρηση των Αξιογράφων των πελατών της σε σχέση με το σύνολο των \nΑξιογράφων που κατέχει η Τράπεζα γι α ίδιο λογαριασμό μέσω των \nλογιστικών εγγραφών και καταχωρήσεων που πραγματοποιούνται στα βιβλία \nκαι αρχεία τ ου CBL ΚΑΤ, ανεξάρτητα από τον ειδικότερο τύπο λογαριασμού \nπου ο πελάτης εκάστοτε επιλέγει, σύμφωνα με την ανωτέρω περιγραφή. Προς \nτούτο  η Τράπεζα , ως Συμμετέχων στ ο CBL ΚΑΤ, ανοίγει και διατηρεί  δικό της \nξεχωριστό λογαριασμό  (Own Αccount) υλοποιώντας τις  ως άνω  υποχρεώσεις  \nχωριστής τήρησης  των Αξιογράφων της από τα Αξιόγραφα των πελατών της.  \n4. Η Τράπεζα δε ν προβαίνει σε κανενός είδους χρήση  Αξιογράφων των πελατών \nτης, όπως αυτά τηρούνται στους  Λογαριασμούς Αξιογράφων που τηρεί για \nλογαριασμό τους στο CBL ΚΑΤ, με την επιφύλαξη των περιπτώσεων σύναψης \nσχετικών συμφωνιών χρηματοδότησης τίτλων ή άλλων, όπως όταν ενεργεί \nως ασφαλειολήπτης χρηματοοικονομικών ασφαλειών που παρέχονται από \nτους πελάτες  όπου τούτο επιτρέπεται,  τηρουμένων σε κάθε περίπτωση των \nδιατυπώσεων  της κείμενης νομοθεσίας (ιδίως ν. 4514/2018, Κανονισμός (ΕΕ) \n2015/2365 , ν. 3301/2004 ).   ",
    " \n7 \n \n5. Οι ειδικότεροι όροι τήρησης των εκάστοτε Λογαριασμών Αξιογράφων που \nπεριγράφονται στην παρούσα Δημοσιοποίηση ως και η έκταση των \nδικαιωμάτων και υποχρεώσεων των πελάτων που απορρέουν από την εν γένει \nλειτουργία τους διαμορφώνονται βάσει των συμβατικών συμφ ωνιών που \nσυνάπτει η Τράπεζα κατά περίπτωση με τους πελάτες της κα ι τις σχετικές \nδιαδικασίες της στο πλαίσιο των παρεχόμενων  Υπηρεσιών Θεματοφυλακής.  \n \nII. ΝΟΜΙΚΕΣ ΣΥΝΕΠΕΙΕΣ  ΤΩΝ ΕΠΙΠΕΔΩΝ ΔΙΑΧΩΡΙΣΜΟΥ  ΤΩΝ \nΑΞΙΟΓΡΑΦΩΝ  \n \nΑ. Δικαιώματα επί των Αξιογράφων  \n \n1. Τα πάσης φύσεως δικαιώματα επί των Αξιογράφων  που τηρούνται μέσω των \nΛογαριασμών Αξιογράφων στο CBL ΚΑΤ ορίζονται ως εμπράγματα δικαιώματα  \n(in rem) και διέπονται από το δίκαιο  του Λουξεμβούργου .  \n2. Σύμφωνα με  τις προβλέψε ις της νομοθεσίας  του Λουξεμβούργου  (Securities \nLaw) τα πάσης φύσεως εμπράγματα δικαιώματα επί των Αξιογράφων, όπως \nκυριότητας  ή ενεχύρου, αποδεικνύονται, ως και οι επ’ αυτών μεταβιβάσεις \nδιενεργούνται, από την καταχώριση στο CBL ΚΑΤ ή, αν πρόκειται για OSA, \nαπό τη διενέργεια των απαραίτητων εγγραφών στα βιβλία και αρχεία του \nΣυμμετέχοντ ος ή άλλου Διαμεσολαβητή καθώς και με κάθε άλλο έγγραφο \nαποδεικτικό στοιχείο. Περαιτέρω,  επισημαίνεται ότι το δίκαιο του \nΛουξεμβούργου, βάσει και των οριζόμενων στο έγγραφο CBL’s  GTCs, \nαναγνωρίζει , ανεξάρτητα α πό το ν εκάστοτε επιλεγόμενο  τύπο Λογαριασμού  \nΑξιογράφων (ανωτέρω υπό Ι) , την ύπαρξη εμπράγματο υ ιδιοκτησιακού \nδικαιώματος  επί Αξιογράφων της αυτής έκδοσης, κατηγορίας και ονομαστικής \nαξίας, που τηρούνται μέσω του CBL ΚΑΤ, κατά το ποσοστό των Αξιογράφων \nπου αντιστοιχεί  σε κάθε Συμμετέχοντα , σύμφωνα με τις σχετικές  εγγραφές \nστα βιβλία και αρχεία του CBL ΚΑΤ. Το εν λόγω δικαίωμα δύναται να ασκείται, \nμε βάση τη συμβατική σχέση, απευθείας από κάθε δικαιούχο έναντι της ",
    " \n8 \n \nΤράπεζας ως Συμμετέχοντος που τηρεί τους αντ ίστοιχους λογαριασμούς ανά \nπελάτη στα βιβλία της.  \n3. Η Τράπεζα, υπό την ιδιότητά της ως Συμμετέχοντος στ ο CBL ΚΑΤ και \nαντίστοιχα παρόχου Υπηρεσιών Θεματοφυλακής προς τους πελάτες της , \nπροβαίνει σε όλες τις απαραίτητες ενέργειες σε συμμόρφωση με τις \nυποχρεώσε ις που υπέχει βάσει της ανωτέρω νομοθεσίας προς το σκοπό  \nσύσταση ς, μεταβολής, κατάργησης ή απόδειξης των πάσης φύσεως \nεμπράγματων  δικαιωμάτων επ ί των Αξιογράφων των πελατών . \n4. Διευκρινίζεται ότι  λόγω της φύσης των δικαιωμάτων επί των Αξιογράφων ως \nεμπράγματ ων δικαιωμάτων οι πελάτες απολαμβάνουν πλήρη νομική \nπροστασία ως προς τη διασφάλιση της τήρησης εις το ακέραιο των \nΑξιογράφων αυτών  τόσο στην περίπτωση όπου τα σχετικά Αξιόγραφα \nτηρούνται μέσω Λογαριασμού Αξιογράφων  τύπου ISA όσο και σε εκείνη όπου \nτηρούντ αι μέσω Λογαριασμού Αξιογράφων τύπου OSA.  \n5. Στις περιπτώσεις  εξάλλου  κατά τις οποίες γίνεται χρήση από την Τράπεζα \nΑξιογράφων πελάτη στο πλαίσιο σύναψης σχετικών συμφωνιών (π.χ. \nδανεισμού τίτλων , σύναψης ασφαλειών) όπου τούτο επιτρέπεται με βάση τη \nνομοθεσί α, τα σχετικά Αξιόγραφα μεταφέρονται σε διαφορετικούς \nλογαριασμούς σε εκτέλεση των παραπάνω συμφωνιών και δεν συγχέονται με \nτα υπόλοιπα των Λογαριασμών Αξιογράφων, αλλά ούτε και με τα αντίστοιχα \nυπόλοιπα των λογαριασμών που τηρεί η Τρά πεζα στα αρχεία και β ιβλία της.   \n \nΒ. Διαδικασίες ταυτοποίησης  μετόχων  \n \n1. Η τήρηση των Αξιογράφων στο CBL ΚΑΤ που αφορά μετοχές υπόκειται στις \nδιαδικασίες ταυτοποίησης των μετόχων σύμφωνα με τις διατάξεις της \nκείμενης νομοθεσίας του Λουξεμβούργου (law of 10 August  2019, Securities  \nLaw) και σε περίπτωση που πρόκειται για αλλοδαπό Εκδότη, σύμφωνα με το \nεταιρικό δίκαιο που διέπει τη σύσταση των μετοχών κατά τη σχετική \nδικαιοδοσία . \n2. Ως μέτοχος θεωρείται ο εγγεγραμμένος στο CBL ΚΑΤ αν πρόκειται για \nΛογαριασμό Αξιογράφων τύπου ISA ή, αν πρόκειται για Λογαριασμό \nΑξιογράφων τύπου OSA, ο ταυτοποιούμενος μέσω Συμμετέχοντα , ",
    " \n9 \n \nεγγεγραμμένου διαμεσολαβητή  στο CBL ΚΑΤ ή άλλου διαμεσολαβητή, στις \nπεριπτώσεις περαιτέρω αλυσίδας διαμεσολαβητών, τηρουμένων των \nδιατάξεων  της νομοθεσίας (ιδίως του Κανονισμού (ΕΕ) 2018/1212 ) ως και των \nόρων του εγγράφου CBL’s  GTCs. \n3. Κατά παρόμοιο τρόπο δύνανται  να ταυτοποιούνται οι δικαιούχοι και άλλων \nΑξιογράφων όπου τούτο ζητείται από τον Εκδότη ή επιβάλλεται δυνάμει \nδιάταξης αναγκαστικού δικαίου.  \n \nIII. ΕΦΑΡΜΟΣΤΕΟ ΔΙΚΑΙΟ ΠΕΡΙ ΑΦΕΡΕΓΓΥΟΤΗΤΑΣ   \n \n1. Το CBL ΚΑΤ διαχειρίζεται σύστημα διακανονισμού αξιογράφων  και λογιστικής \nεγγραφής και τήρησης λογαριασμών αξιογράφων και διέπεται από το δίκαιο \nτου Λουξεμβούργου τηρουμένων των διατάξεων της νομοθεσίας ( law of 10 \nNovember 2009  και του Κανονισμού  CSDR ) ως και των όρων των εγγράφ ων \nCBL’s  GTCs και CBL Customer Handbook . Ως συνέπεια σε περίπτωση έναρξης \nΔιαδικασίας Αφερεγγυότητας κατά Συμμετέχοντ ος, ως προς τα δικαιώματα \nκαι τις υποχρεώσεις που προκύπτουν από τη συμμετοχή του στο CBL ΚΑΤ ή \nπου συνδέονται με αυτ ό, εφαρμοστέο δίκαιο είναι το δίκαιο του \nΛουξεμβούργου  ως το δίκαιο που διέπει το CBL ΚΑΤ.  \n2. Περαιτέρω,   η Τράπεζα ως πιστωτικό ίδρυμα με καταστατική έδρα την Ελλάδα \nδιέπεται από το ελληνικό δίκαιο βάσει των προβλέψεων του  ν. 4261/2014 . \nΥπό το πλαίσιο αυτό ισχύουν τα εξής:  \nα)  Σύμφωνα με το άρθρο 145 του ν. 4261/2014, σ ε περίπτωση που πιστωτικό \nίδρυμα  τίθεται υπό ειδική εκκαθάριση,  τα ανήκοντα στους πελάτες του \nπιστωτικού ιδρύματος χρηματοπιστωτικά μέσα, σε άυλη μορφή, που κατέχει, \nάμεσα ή έμμεσα, το πιστωτικό ίδρυμα, επί των οποίων η απαίτηση των \nπελατών επαληθεύεται με βάση τις εγγραφές στα βιβλία και στοιχεία του \nπιστωτικού ιδρύματος, καθώς και με κάθε άλλο έγγραφο αποδεικτικό μέσο  \nαποχωρίζονται από την προς διανομή εταιρ ική περιουσία και αποδίδονται \nστους δικαιούχους τους, εκτός εάν:  (i) έχει συσταθεί επ’ αυτών ενέχυρο, \nοπότε παραδίδονται στον ενεχυρούχο δανειστή ή  (ii) υφίσταται απαίτηση του ",
    " \n10 \n \nπιστωτικού ιδρύματος κατά των δικαιούχων, οπότε συμψηφίζονται οι \nαντίθετες ομοει δείς απαιτήσεις.  \nβ) Σε περίπτωση  επιβολής μέτρων εξυγίανσης με απόφαση των ελληνικών \nαρμοδίων διοικητικών ή δικαστικών αρχών σε ένα πιστωτικό ίδρυμα, με \nκαταστατική έδρα στην Ελλάδα, τα μέτρα εξυγίανσης διέπονται από το ισχύον \nελληνικό δίκαιο  (ν. 3458/2006 ), ενώ, βάσει των προβλέψεων του νόμου , η \nάσκηση των δικαιωμάτων κυριότητας ή άλλων δικαιωμάτων επί τίτλων, των \nοποίων η ύπαρξη ή η μεταβίβαση προϋποθέτει την εγγραφή τους σε δημόσιο \nβιβλίο  ή λογαριασμό ο οποίος  τηρείται ή ευρίσκεται σε κράτος - μέλος, \nδιέπεται από το δίκαιο του κράτους - μέλους στο οποίο τηρείται ή ευρίσκεται \nτο δημόσιο βιβλίο, ο λογαριασμός στο ν οποίο έχουν εγγραφεί τα δικαιώματα \nαυτά. Συνεπώς, τηρουμ ένης της ανωτέρω νομοθεσίας, εφαρμοστέο δίκαιο \nπου διέπει την άσκηση των δικαιωμάτων κυρι ότητας ή άλλων δικαιωμάτων \nσε σχέση με τα Αξιόγραφα που τηρούνται στο CBL ΚΑΤ μέσω των \nΛογαριασμών Αξιογράφων σε περίπτωση εφαρμογής μέτρων εξυγίανσης κατά \nτης Τράπεζας ως Συμμετέχοντος στο CBL ΚΑΤ θα είναι το δίκαιο  του \nΛουξεμβούργου .   \n3. Επιπλέον, σύμφωνα με την κείμενη νομοθεσία του Λουξεμβούργου  (Article 4 \n(2) and Article 10  of the Securities Law ), σε περίπτωση αφερ εγγυότητας του \nCBL ΚΑΤ, εφαρμόζονται τα ακόλουθα : \nα) Η έναρξη διαδικασίας ως και η θέση σε καθεστώς  πτώχευσης ή άλλης \nμορφής αφερεγγυότητας του CBL ΚΑΤ δε θίγει τα δικαιώματα των \nδικαιούχων των Αξιογράφων, που τηρούνται,  μέσω αυτού  στους \nπροαναφερθέντες (υπό I) Λογαριασμούς Αξιογράφων, τα οποία \nδιατηρούνται εις το ακέραιο  και αποχωρίζονται από την πτωχευτική \nπεριουσία του CBL ΚΑΤ. \nβ) Σε περίπτωση έναρξης διαδικασίας εκκαθάρισης, παρέχεται στους \nΣυμμετέχοντες το δικαίωμα να υποβάλλουν συλλογικά στον \nεκκαθαριστή τις αξιώσεις τους σχετικά με την οφειλόμενη από το CBL \nΚΑΤ ποσότητα των Αξιογράφων που αντιστοιχεί στους σχετικούς \nΛογαριασμούς  που τηρούν σ ε αυτό. Η σχετική αξίωση ασκείται επί του ",
    " \n11 \n \nσυνόλου των Αξιογράφων της αυτής κατηγορίας που κατέχονται μέσω \nτου CBL ΚΑΤ. \nγ) Εφόσον το ανωτέρω αναφερόμενο σύνολο των Αξιογράφων που \nτηρείται μέσω του  CBL ΚΑΤ δεν επαρκεί για την πλήρη ικανοποίηση \nτων αξιώσεων των Συμμετεχόντων και την επιστροφή όλων των \nοφειλόμενων Αξιογράφων  της αυτής κατηγορίας , η κατανομή πρέπει \nνα γίνει αναλογικά σε σχέση με τα δικαιώματά τους. Επισημαίνεται ότι \nσε κάθε τέτοια περίπτωση ύπαρξης ελλείμματος στην ποσό τητα των \nΑξιογράφων που πρέπει να επιστραφούν στους  Συμμετέχοντες,  εάν \nτο CBL ΚΑΤ κατέχει για ίδιο λογαριασμό Αξιόγραφα της αυτής \nκατηγορίας,  αυτά προσμετρώνται και συνυπολογίζονται στο σύνολο \nτων Αξιογράφων που θα κατανεμηθούν στους Συμμετέχοντες  που \nκατέχουν Αξιόγραφα της ιδίας κατηγορίας , ενώ το CBL ΚΑΤ δικαιούται \nνα λάβει το υπόλοιπο των Αξιογράφων που τυχόν θα απομείνει μετά \nαπό την ολοσχερή ικανοποίηση των εν λόγω Συμμετεχόντων .  \nδ) Περαιτέρω, κατά τα οριζόμενα στο δίκαιο του Λουξεμβούργου  και στο \nέγγραφο CBL’s GTCs, ο Συμμετέχων, με κάθ ε πίστωση Αξιογράφων \nτης αυτής κατηγορίας , που διενεργείται  κατά τη διαδικασία της \nεκκαθάρισης , στους ίδιους λογαριασμούς του CBL ΚΑΤ, αποκτά  \nεμπρά γματο  δικαίωμα επί αυτών, κατά το ποσοστό που αν αλογεί  στο \nύψος των αξιώσεών του , πριν από τη μεταφορά τους στους \nΛογαριασμούς Αξιογράφων που τηρεί για ίδιο λογαριασμό ή για τους \nπελάτες τους . \n \nIV. ΚΟΣΤΟΣ ΔΙΑΧΩΡΙΣΜΟΥ & ΕΜΠΟΡΙΚΟΙ ΟΡΟΙ  \n \n1. Η τιμολογιακή πολιτική της Τράπεζας αναφορικά με το κόστος και τις \nχρεώσεις που ισχύουν για το άνοιγμα, τη διατήρηση και την εν γένει \nλειτουργία εκάστου  εκ των  Λογαριασμών Αξιογράφων, λαμβανομένων \nυπόψη και των διαφορετικών επιπέδων διαχωρισμού, είναι ανα ρτημένη στην ",
    " \n12 \n \nιστοσελίδα της Τράπεζας, www.piraeusbank .gr, και διατίθεται σε έγγραφη \nμορφή μέσω του δικτύου των καταστημάτων της.  \n2. Επισημαίνεται πως η Τράπεζα διαμορφώνει τους οικονομικούς όρους σε σχέση \nμε τους Λογαριασμούς Αξιογράφων και τα αντίστοιχα επίπεδα διαχωρισμού \nβάσει των υπηρεσιών που παρέχει στους πελάτες της . \n3. Η Τράπεζα παρέχει, κατόπιν αιτήσεως, για τους υφιστάμενους πελάτες της τη \nδυνατότητα επιλογής διαφορετικού τύπου Λογαριασμού Αξιογράφων από \nεκείνον που ήδη τηρεί για λογαριασμό τους στο CBL ΚΑΤ∙ σε διαφορετική \nπερίπτωση εξακολουθεί να τηρεί τα Αξιόγραφά τους, σύμφωνα με την \nισχύουσα γι α αυτούς δομή Λογαριασμού Αξιογράφων.  \n \n \nV. ΤΕΛΙΚΟΙ ΟΡΟΙ  \n \n1. Η παρούσα Δημοσιοποίηση αναρτάται στο διαδικτυακό τόπο της Τράπεζας.  \n2. Απαγορεύεται οποιαδήποτε αναπαραγωγή εν όλω ή εν μέρει των \nπληροφοριών της παρούσας, χωρίς προηγούμενη γραπτή συναίνεση της \nΤράπεζας.  \n3. Σε περίπτωση τροποποίησης των όρων της παρούσας, η Τράπεζα θα \nπροβαίνει στην ανάρτηση αυτής, όπως θα τροποποιείται , χωρίς να απαιτείται \nάλλη διατύπωση ή  προηγούμενη ενημέρωση των πελατών.  \n "
  ]
}